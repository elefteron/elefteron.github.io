nt[15][ 0]='#Второ послание на свети апостол Павла до Коринтяни#'
nt[15][ 1][ 0]='|ГЛАВА  1|'
nt[15][ 1][ 1]='Павел, апостол на Иисуса Христа по воля Божия, и брат Тимотей, до църквата Божия в Коринт заедно с всички светии по цяла Ахаия:'
nt[15][ 1][ 2]='благодат вам и мир от Бога Отца нашего и Господа Иисуса Христа.'
nt[15][ 1][ 3]='Благословен да бъде Бог и Отец на Господа нашего Иисуса Христа, Отец на милосърдието и Бог на всяка утеха,'
nt[15][ 1][ 4]='Който ни утешава при всяка наша скръб, та и ние да можем да утешаваме намиращите се във всяка скръб с оная утеха, с която Бог утешава сами нас!'
nt[15][ 1][ 5]='Защото, както изобилват в нас Христовите страдания, тъй изобилва и нашата утеха чрез Христа.'
nt[15][ 1][ 6]='Скърбим ли ние, скърбим за ваша утеха и спасение, което става, като претърпявате същите страдания, каквито и ние търпим;'
nt[15][ 1][7]='и надеждата ни за вас е твърда. Утешаваме ли се, утешаваме се за ваша утеха и спасение, знаейки, че както участвувате в страданията пак тъй ще бъдете участници и в утехата.'
nt[15][ 1][ 8]='Защото не искаме, братя, да не знаете за нашата скръб, която ни постигна в Асия; понеже бяхме отегчени твърде много и вън от силите си, тъй че не се надявахме и живи да останем.'
nt[15][ 1][ 9]='Но сами в себе си носехме смъртната присъда, за да се не надяваме на себе си, а на Бога, Който възкресява мъртвите,'
nt[15][ 1][10]='Който ни избави от такава страшна смърт, и още избавя, и Комуто се надяваме, че пак ще ни избави,'
nt[15][ 1][11]='като ни съдействувате и вие с молитва, та за подареното нам, по ходатайство на много лица, мнозина да възблагодарят за нас.'
nt[15][ 1][12]='Защото нашата похвала е тая: свидетелството на съвестта ни, че в простота и искреност пред Бога, не с плътско мъдруване, а с благодат Божия, живяхме на света, особено пък между вас.'
nt[15][ 1][13]='Защото не друго пишем вам, а онова, което четете или разбирате, пък се надявам, че и докрай ще разберете,'
nt[15][ 1][14]='както вече донейде сте и разумели, че ние сме ваша похвала, както и вие наша, в деня на Господа нашего Иисуса Христа.'
nt[15][ 1][15]='И в тая увереност тъкмях да дойда при вас по-рано, та повторно да получите благодат,'
nt[15][ 1][16]='и през вас да мина за Македония, а от Македония да дойда пак при вас, та вие да ме придружите до Иудея.'
nt[15][ 1][17]='Като тъкмях това, нима лекомислено постъпих? Или това, що тъкмя, по плътски ли тъкмя, та моето "да", "да" да бъде и "не", "не"?'
nt[15][ 1][18]='Вярвайте Бога, нашето слово до вас не беше "да" и "не".'
nt[15][ 1][19]='Защото Син Божий, Иисус Христос, Когото проповядвахме помежду ви аз и Силуан и Тимотей, не беше "да" и "не", но в Него беше "да",'
nt[15][ 1][20]='понеже всички обещания Божии в Него са "да", и в Него "амин", за слава Божия чрез нас.'
nt[15][ 1][21]='А Тоя, Който утвърдява нас с вас в Христа и ни помаза, е Бог;'
nt[15][ 1][22]='Той ни и запечата и даде залога на Духа в сърцата ни.'
nt[15][ 1][23]='Аз призовавам Бога за свидетел на душата ми, че, щадейки вас, не съм дошъл досега в Коринт;'
nt[15][ 1][24]='не че имаме власт над вярата ви, но спомагаме за радостта ви, понеже във вярата вие сте твърди.'
nt[15][ 2][ 0]='|ГЛАВА  2|'
nt[15][ 2][ 1]='И тъй, реших в себе си, да не дохождам при вас пак с огорчение.'
nt[15][ 2][ 2]='Защото ако аз ви огорчавам, то кой ще ме зарадва, ако не онзи, когото съм огорчил?'
nt[15][ 2][ 3]='Това същото ви и писах, та, като дойда, да ме не огорчат ония, които трябваше да ме радват; защото съм уверен във всички вас, че моята радост е радост и за всинца ви.'
nt[15][ 2][ 4]='От голяма скръб и притеснено сърце ви писах с много сълзи, не за да ви огорча, а за да познаете преголямата любов, която имам към вас.'
nt[15][ 2][ 5]='Ако ли пък някой ме е огорчил, то не мене е огорчил, а донейде, да не кажа много, всинца ви.'
nt[15][ 2][ 6]='Доста е за такъв това наказание от мнозинството;'
nt[15][ 2][7]='така че за вас е по-добре да му простите и да го утешите, за да не пропадне той от преголяма скръб;'
nt[15][ 2][ 8]='затова моля ви да покажете към него любов.'
nt[15][ 2][ 9]='Защото с тая цел и писах, за да узная на опит, дали във всичко сте послушни.'
nt[15][ 2][10]='А комуто вие прощавате за нещо, нему и аз прощавам: понеже и аз, ако съм простил някому нещо, простил съм за вас от лице Христово,'
nt[15][ 2][11]='за да не вземе сатаната преднина над нас: защото не са ни неизвестни неговите замисли.'
nt[15][ 2][12]='Когато дойдох в Троада да проповядвам Христовото евангелие, и врата ми бяха отворени в име Господне,'
nt[15][ 2][13]='духът ми нямаше покой, понеже не намерих там моя брат Тита; а като се простих с тях, заминах за Македония.'
nt[15][ 2][14]='Но да благодарим Богу, Който всякога ни дава да тържествуваме в Христа и Който навред чрез нас проявява благоуханието, по което познаваме Самия Него.'
nt[15][ 2][15]='Защото ние сме Христово благоухание пред Бога за онези, които се спасяват, и за онези, които гинат:'
nt[15][ 2][16]='на едните сме смъртоносен дъх за смърт, а на другите - живителен дъх за живот. И кой е способен за това?'
nt[15][ 2][17]='Защото ние не изопачаваме словото Божие, както мнозина, а проповядваме искрено, като от Бога, пред Бога, в Христа.'
nt[15][ 3][ 0]='|ГЛАВА 3|'
nt[15][ 3][ 1]='Пак ли ще почнем да се препоръчваме? Или имаме нужда, както някои, от препоръчителни писма до вас или от вас?'
nt[15][ 3][ 2]='Вие сте нашето писмо, написано в сърцата ни, което узнават и четат всички човеци;'
nt[15][ 3][ 3]='вие се явявате, че сте писмо Христово, стъкмено чрез нашето служение, написано не с мастило, а с Духа на живия Бог, не върху каменни скрижали, а върху плътени скрижали на сърцето.'
nt[15][ 3][ 4]='Такава увереност в Бога имаме чрез Христа,'
nt[15][ 3][ 5]='но не затова, че сме способни да помислим нещо от себе си като от нас си; напротив, способността ни иде от Бога:'
nt[15][ 3][ 6]='Той ни е дал способност да бъдем служители на новия завет, не на буквата, а на духа; защото буквата убива, а духът животвори.'
nt[15][ 3][7]='И ако служението на смъртта по букви, издълбано на камъни, беше тъй славно, че синовете Израилеви не можеха да се взират в лицето на Моисея поради преходната сияйност на лицето му,'
nt[15][ 3][ 8]='то как не ще бъде много по-славно служението на духа!'
nt[15][ 3][ 9]='Защото, ако служението на осъждането е славно, то много повече служението на оправданието изобилва със слава.'
nt[15][ 3][10]='И първото прославено дори не се показа от тая страна славно, поради надминаващата слава на второто.'
nt[15][ 3][11]='Защото, ако преходното е било славно, много по-славно е трайното.'
nt[15][ 3][12]='Прочее, като имаме такава надежда, ние действуваме с голямо дръзновение,'
nt[15][ 3][13]='а не както Моисей, който туряше покривало на лицето си, за да се не взират синовете Израилеви в края на преходното.'
nt[15][ 3][14]='Ала умовете им се затъпиха, понеже и доднес, кога се чете Ветхият Завет, остава неснето същото покривало, което се снима чрез Христа.'
nt[15][ 3][15]='И доднес, кога се чете Моисей, покривало лежи на сърцето им.'
nt[15][ 3][16]='Но, кога се обърнат към Господа, покривалото се снима.'
nt[15][ 3][17]='А Господ е Духът; дето пък е Духът Господен, там има свобода.'
nt[15][ 3][18]='А ние всички с открито лице, като в огледало, гледайки славата Господня, се преобразяваме в същия образ, от слава в слава, като от Духа Господен.'
nt[15][ 4][ 0]='|ГЛАВА  4|'
nt[15][ 4][ 1]='Поради това, като имаме по милост Божия това служение, не падаме духом;'
nt[15][ 4][ 2]='но ние отхвърлихме скришните срамотни дела, без да прибягваме към хитрост и без да изопачаваме словото Божие, а като се препоръчваме всекиму на съвестта пред Бога чрез откриване истината.'
nt[15][ 4][ 3]='Ако пък е и закрито нашето благовестие, то е закрито за погиващите:'
nt[15][ 4][ 4]='на невярващите от тях богът на тоя век е заслепил умовете, за да ги не озари светлината на благовестието за славата на Христа, Който е образ на невидимия Бог.'
nt[15][ 4][ 5]='Защото не себе си проповядваме, а Христа Иисуса Господа; колкото пък за нас, ние сме ваши слуги заради Иисуса.'
nt[15][ 4][ 6]='Бог, Който някога заповяда да изгрее светлина от тъмнината, Той Същият озари сърцата ни, за да бъде светло познанието на славата Божия, проявена в лицето на Иисуса Христа.'
nt[15][ 4][7]='Но това съкровище ние носим в глинени съдове, та преизобилната сила да се отдава Богу, а не нам.'
nt[15][ 4][ 8]='Отвред сме наскърбявани, но не стеснявани; в затруднение сме, но се не отчайваме;'
nt[15][ 4][ 9]='гонени биваме, но не изоставяни, повалени биваме, но не загиваме.'
nt[15][ 4][10]='Винаги носим в тялото си мъртвостта на Господа Иисуса, та и животът Иисусов да се открие в тялото ни.'
nt[15][ 4][11]='Защото ние, живите, непрестанно се предаваме на смърт заради Иисуса, та и животът Иисусов да се открие в смъртната ни плът,'
nt[15][ 4][12]='тъй че смъртта действува в нас, а животът - във вас.'
nt[15][ 4][13]='А като имаме същия дух на вярата, както е писано: "повярвах и затова говорих", и ние вярваме, затова и говорим,'
nt[15][ 4][14]='като знаем, че, Който възкреси Господа Иисуса, ще възкреси и нас чрез Иисуса и ще постави с вас.'
nt[15][ 4][15]='Защото всичко е зарад вас, та благодатта, като се преумножи, да произведе чрез мнозина още по-голяма благодарност за слава Божия.'
nt[15][ 4][16]='Затова ние не падаме духом; макар външният ни човек и да тлее, но вътрешният от ден на ден се подновява.'
nt[15][ 4][17]='Защото кратковременното наше леко страдание ни доставя в голямо изобилие пълна вечна слава,'
nt[15][ 4][18]='като имаме пред очи не видимото, а невидимото; понеже видимото е временно, а невидимото - вечно.'
nt[15][ 5][ 0]='|ГЛАВА  5|'
nt[15][ 5][ 1]='Знаем, че, когато земното наше жилище, тая хижа, се разруши, ние имаме от Бога дом на небесата, жилище неръкотворно, вечно.'
nt[15][ 5][ 2]='Затова и въздишаме, като копнеем да се облечем в небесното си жилище;'
nt[15][ 5][ 3]='само да не би, и облечени, да се намерим голи.'
nt[15][ 5][ 4]='Защото ние, които се намираме в тая хижа, стенем обременени; ето защо искаме не да се съблечем, а да се преоблечем, та смъртното да се погълне от живота.'
nt[15][ 5][ 5]='Бог, Който ни е създал тъкмо за това, Той ни и даде залога на Духа.'
nt[15][ 5][ 6]='И тъй, ние винаги сме спокойни и, като знаем, че, докле живеем в тялото, се отдалечаваме от Господа,'
nt[15][ 5][7]='(понеже с вяра ходим, а не с виждане,)'
nt[15][ 5][ 8]='имаме дръзновение и по-скоро желаем да напуснем тялото и да се приберем у Господа.'
nt[15][ 5][ 9]='Затова и усърдно залягаме да Му бъдем угодни, било кога живеем в тялото, било кога го напускаме;'
nt[15][ 5][10]='защото всички ние трябва да се явим пред Христовото съдилище, за да получи всякой заслуженото, според доброто или злото, което е извършил с тялото си.'
nt[15][ 5][11]='И тъй, като знаем страха Господен, ние вразумяваме човеците, а за Бога сме явни; надявам се, че сме явни и за вашите съвести.'
nt[15][ 5][12]='Не ви се препоръчваме отново, а ви даваме повод да се хвалите с нас, та да има, какво да кажете на ония, които се хвалят по лице, а не по сърце.'
nt[15][ 5][13]='Ако сме прекалили в хвалбите си, то е зарад Бога; ако сме умерени, то е зарад вас.'
nt[15][ 5][14]='Защото любовта Христова ни обхваща, кога разсъждаваме върху това, че, щом един е умрял за всички, всички са умрели.'
nt[15][ 5][15]='А Христос умря за всички, та живите да живеят не вече за себе си, а за Оногова, Който умря за тях и възкръсна.'
nt[15][ 5][16]='Затова отсега ние не познаваме никого по плът; ако и да бяхме познали Христа по плът, сега вече не познаваме.'
nt[15][ 5][17]='И тъй, който е в Христа, той е нова твар; древното премина; ето, всичко стана ново.'
nt[15][ 5][18]='А всичко е от Бога, Който ни примири със Себе Си чрез Иисуса Христа и ни даде служението на това примирение,'
nt[15][ 5][19]='защото Бог примири света със Себе Си чрез Христа, без да вменява на човеците прегрешенията им, и ни вложи в нас словото на примирението.'
nt[15][ 5][20]='И тъй, ние изпълняваме службата посланици вместо Христа, като че ли Сам Бог увещава чрез нас. Молим ви от име Христово: примирете се с Бога!'
nt[15][ 5][21]='Защото Оногова, Който не знаеше грях, Той за нас Го грях направи, та да станем чрез Него праведни пред Бога.'
nt[15][ 6][ 0]='|ГЛАВА  6|'
nt[15][ 6][ 1]='Понеже сме съработници Христови, ние ви молим, да не приемате напразно благодатта Божия.'
nt[15][ 6][ 2]='Защото казано е: "в благоприятно време те чух и в ден на спасение ти помогнах". Ето сега благоприятно време, ето сега ден на спасение!'
nt[15][ 6][ 3]='Ние никому с нищо не туряме препънка, за да се не опорочи служението ни,'
nt[15][ 6][ 4]='но във всичко се препоръчваме за служители Божии, с голямо постоянство, в скърби, в нужди, в утеснение,'
nt[15][ 6][ 5]='при рани, в тъмници, в скитания, в трудове, в бдения, в пости,'
nt[15][ 6][ 6]='с чистота, със знание, с дълготърпение, с благост, с Дух Светий, с нелицемерна любов,'
nt[15][ 6][7]='със слово на истина, със сила Божия, чрез оръжията на правдата в дясна и лява ръка,'
nt[15][ 6][ 8]='при чест и безчестие, при укори и похвали; смятат ни за измамници, но ние сме истинни,'
nt[15][ 6][ 9]='за непознати, а сме добре познати; смятат ни за умиращи, а ето, живи сме; наказват ни, ала не могат ни умъртви;'
nt[15][ 6][10]='огорчават ни, а ние винаги сме радостни; бедни сме, а мнозина обогатяваме; нямаме нищо, а всичко притежаваме.'
nt[15][ 6][11]='Устата ни са отворени за вас, коринтяни, сърцето ни е разширено.'
nt[15][ 6][12]='Вам не е тясно в нас, а е тясно в сърцата ви.'
nt[15][ 6][13]='За равна отплата (говоря като на чеда) разширете се и вие.'
nt[15][ 6][14]='Не се впрягайте заедно с неверните; защото какво общуване има между правда и беззаконие? Какво общо има между светлина и тъмнина?'
nt[15][ 6][15]='Какво съгласие може да има между Христа и Велиара? Или какво общо има верният с неверния?'
nt[15][ 6][16]='Каква прилика между Божия храм и идолите? Защото вие сте храм на живия Бог, както е казал Бог: "ще се поселя в тях и ще ходя между тях; ще им бъда Бог, а те ще бъдат Мой народ".'
nt[15][ 6][17]='"Затова излезте из средата им и се отделете, казва Господ, и до нечисто се не допирайте, и Аз ще ви приема";'
nt[15][ 6][18]='"и ще ви бъда Отец, а вие ще бъдете Мои синове и дъщери", казва Господ Вседържител.'
nt[15][7][ 0]='|ГЛАВА  7|'
nt[15][7][ 1]='И тъй, възлюбени, имайки такива обещания, нека се очистим от всяка сквернота на плътта и на духа, като вършим свети дела със страх Божий.'
nt[15][7][ 2]='Поместете ни в сърцата си: никого не обидихме; никого не покварихме, нито някого изкористихме.'
nt[15][7][ 3]='Не за осъждане това говоря; защото преди малко казах, че вие сте в сърцата ни, за да умрем и да живеем заедно.'
nt[15][7][ 4]='Голямо доверие имам към вас, много се хваля с вас; изпълнен съм с утеха, преизобилвам с радост при всичката наша скръб.'
nt[15][7][ 5]='Защото, когато дойдохме в Македония, плътта ни нямаше никакъв покой; отвред бяхме в утеснение: отвън - нападения, отвътре - страхове.'
nt[15][7][ 6]='Но Бог, Който утешава смирените, утеши ни с дохождането на Тита,'
nt[15][7][7]='и не само с неговото дохождане, но и с утехата, с която се бе утешил той поради вас, като ни разказваше за вашия копнеж, за вашия плач, за вашата към мене ревност, тъй че аз още повече се зарадвах.'
nt[15][7][ 8]='Защото, ако и да съм ви наскърбил с посланието, не се кая, макар и да се каях отначало, понеже виждам, че онова послание ви е наскърбило само за малко време.'
nt[15][7][ 9]='Сега се радвам не затова, че се наскърбихте, но че се наскърбихте за покаяние, понеже се наскърбихте по Бога, та никаква вреда да не претърпите от нас.'
nt[15][7][10]='Защото скръбта по Бога произвежда неизменно покаяние за спасение, а световната скръб докарва смърт.'
nt[15][7][11]='Защото, ето на, това дето се наскърбихте по Бога, какво усърдие докара у вас, какво извинение, какво негодуване, какъв страх, какъв копнеж, каква ревност, какво отмъщение! С всичко показахте себе си, че сте чисти в това дело.'
nt[15][7][12]='И тъй, ако ви и писах, то не заради оскърбителя, нито заради оскърбения, а за да ви стане явна нашата за вас грижа пред Бога.'
nt[15][7][13]='Затова се утешихме с вашата утеха; а още повече се зарадвахме с радостта на Тита, задето вие всички сте успокоили духа му,'
nt[15][7][14]='и задето аз не съм се посрамил, ако с нещо съм се похвалил за вас пред него; но, както сме говорили пред вас всякога истината, тъй и пред Тита похвалата ни излезе истинска;'
nt[15][7][15]='и голяма е неговата сърдечна любов към вас, като си спомня за послушанието на всинца ви, как сте го приели със страх и трепет.'
nt[15][7][16]='И тъй, радвам се, че във всичко мога да се доверя на вас.'
nt[15][ 8][ 0]='|ГЛАВА  8|'
nt[15][ 8][ 1]='Известяваме ви, братя, за благодатта Божия, дадена на църквите македонски,'
nt[15][ 8][ 2]='че сред много скръбни изпитни тяхната радост бе изобилно; и при голямата си беднотия изобилно проявиха богатството на своето добродушие;'
nt[15][ 8][ 3]='защото (свидетел съм) те се показаха доброволни пожертвователи по силите си и извън силите,'
nt[15][ 8][ 4]='като ни молеха твърде много, да приемем техния дар и участие в услужване на светиите;'
nt[15][ 8][ 5]='и това те направиха не както се надявахме, но сами себе си отдадоха първом Господу, сетне и нам по воля Божия;'
nt[15][ 8][ 6]='затова помолихме Тита, както бе наченал по-рано, тъй и да завърши у вас и това добро дело.'
nt[15][ 8][7]='Но както изобилва всичко у вас: вяра и слово, познание и всяко усърдие и любовта ви към нас, тъй да изобилва у вас и тая добродетел.'
nt[15][ 8][ 8]='Това казвам не като заповед, но за да изпитам чрез усърдието на другите искреността и на вашата любов.'
nt[15][ 8][ 9]='Защото вие знаете милостта на Господа нашего Иисуса Христа, че Той, бидейки богат, осиромаша заради вас, та да се обогатите вие чрез Неговата сиромашия.'
nt[15][ 8][10]='И по това давам съвет, понеже това е полезно за вас, които още отлани, преди македонци, наченахте не само да вършите, но и да искате това.'
nt[15][ 8][11]='А сега и довършете наченатото дело, та, както е имало усърдие в искането ви, тъй усърдно да стане и довършването му според средствата.'
nt[15][ 8][12]='Защото, ако някой има усърдие, той е угоден по това, каквото има, а не по това, каквото няма.'
nt[15][ 8][13]='Не че искам да бъде на другите леко, а вам тежко, но за изравнение:'
nt[15][ 8][14]='сегашният ваш излишък да допълня техния недостиг, за да послужи и техният излишък при вашия недостиг, та да има равенство,'
nt[15][ 8][15]='както е писано: "който е събрал много, не е имал излишък; и който - малко, не е имал недостиг".'
nt[15][ 8][16]='Да благодарим Богу, Който вложи в сърцето на Тита същото усърдие за вас:'
nt[15][ 8][17]='наистина, аз го подканих, но той, бидейки твърде усърден, доброволно тръгна към вас.'
nt[15][ 8][18]='С него изпратихме и един брат, похваляван по всички църкви за благовестието,'
nt[15][ 8][19]='и не само похваляван, но и избран от църквите, за да ни придружава в това добро дело, на което служим за слава на Самаго Господа и за ваше усърдие,'
nt[15][ 8][20]='като се пазим, да не би някой ни укори при тия обилни приноси, за чието събиране ние полагаме грижи;'
nt[15][ 8][21]='защото ние залягаме за доброто не само пред Господа, но и пред човеците.'
nt[15][ 8][22]='Ние изпратихме с тях и нашия брат, чието усърдие много пъти сме изпитвали в много неща, и който сега е още по-усърден поради голямата увереност във вас.'
nt[15][ 8][23]='Колкото за Тита, той е мой другар и сътрудник среди вас; а колкото за нашите братя, те са пратеници на църквите, слава Христова.'
nt[15][ 8][24]='И тъй, дайте доказателство за вашата любов и за това, дето се хвалим с вас, както на тях, така и пред лицето на църквите.'
nt[15][ 9][ 0]='|ГЛАВА  9|'
nt[15][ 9][ 1]='А за спомагане на светиите считам за излишно да ви пиша,'
nt[15][ 9][ 2]='защото зная вашето усърдие, за което се хваля с вас пред македонци, че Ахаия е приготвена още отлани; и вашата ревност подбуди твърде мнозина.'
nt[15][ 9][ 3]='А братята изпратих, за да не би нашата похвала за вас да излезе напразно в тоя случай, но, както съм говорил, да бъдете приготвени,'
nt[15][ 9][ 4]='та да не би, ако дойдат с мене македонци и ви намерят неприготвени, да останем посрамени ние (за да не казваме вие), след като сме ви хвалили с такава увереност.'
nt[15][ 9][ 5]='Затова счетох за нужно да помоля братята, да дойдат напред при вас и да се погрижат отрано, щото предизвестената милостиня ваша да бъде готова като плод на щедрост, а не на скъперничество.'
nt[15][ 9][ 6]='С това искам да кажа: който сее скъдно, скъдно и ще пожъне; а който сее щедро, щедро и ще пожъне.'
nt[15][ 9][7]='Всеки да отдели, колкото му сърце дава, без да му се свиди, и без да го принуждават; защото Бог люби оногова, който драговолно дава.'
nt[15][ 9][ 8]='А Бог е силен да умножи у вас всякаква благодат, та, като имате винаги всякакво доволство във всичко, да бъдете щедри във всяко добро дело,'
nt[15][ 9][ 9]='както е писано: "пръсна, раздаде на сиромаси; правдата му пребъдва вечно".'
nt[15][ 9][10]='А Оня, Който дава семе на сеяча и хляб за храна, дано даде изобилие на посеяното от вас и да наспори плодовете на вашата правда,'
nt[15][ 9][11]='та да бъдете богати във всичко за всяка щедрост, която чрез нас извиква благодарност към Бога.'
nt[15][ 9][12]='Защото извършването на тая служба не само запълня лишенията на светиите, но и у мнозина извиква обилни благодарности към Бога;'
nt[15][ 9][13]='и те, опитвайки плодовете от туй служение, прославят Бога, задето се покорявате на изповядваното от вас благовестие Христово и щедро общувате с тях и с всички,'
nt[15][ 9][14]='и се молят за вас, понеже твърде много ви обичат, за преизобилната във вас Божия благодат.'
nt[15][ 9][15]='Да благодарим на Бога за неизказания Негов дар!'
nt[15][10][ 0]='|ГЛАВА 10|'
nt[15][10][ 1]='Сам аз, Павел, смирен, кога съм лично помежду ви, а смел спрямо вас, кога съм далеч, убеждавам ви с Христова кротост и благост.'
nt[15][10][ 2]='Моля не ме заставяйте и кога съм при вас да прибягна към оная твърда смелост, що смятам да употребя против някои, които мислят, че ние постъпваме по плът.'
nt[15][10][ 3]='Защото, ако и да ходим в плът, не плътски воюваме.'
nt[15][10][ 4]='Оръжията на нашето воюване не са плътски, но с помощта Божия са силни да разрушават твърдини: с тях ние унищожаваме замисли,'
nt[15][10][ 5]='и всяко превъзнасяне, що въстава срещу познанието Божие, и пленяваме всеки разум, за да бъде покорен на Христа,'
nt[15][10][ 6]='и готови сме да накажем всяка непослушност, когато вашето послушание стане пълно.'
nt[15][10][7]='На вънкашност ли гледате? Който е уверен в себе си, че е Христов, нека пак от себе си съди, че, както той е Христов, тъй и ние сме Христови.'
nt[15][10][ 8]='Защото, ако би и нещо повече да се похваля с нашата власт, която ни даде Господ за ваше съзидване, а не разстройване, няма да се посрамя.'
nt[15][10][ 9]='Но, за да не помисли някой, че ви заплашвам с послания, -'
nt[15][10][10]='понеже в посланията си, каже, е строг и силен, но при личното си присъствие слаб, и речта му нищо и никаква, -'
nt[15][10][11]='такъв нека знае, че каквито сме на думи в посланията си, кога отсъствуваме, такива сме и на дело, кога присъствуваме.'
nt[15][10][12]='Защото не смеем да се броим или да се сравняваме с някои от ония, които сами се препоръчват: те не разбират, че се мерят сами със себе си и се сравняват със себе си.'
nt[15][10][13]='Ние, обаче, не без мярка ще се похвалим, а според мярката на определения нам от Бога дял за достигане дори и до вас.'
nt[15][10][14]='Защото не като нестигнали до вас ние се напрягаме, понеже достигнахме и до вас с благовестието Христово;'
nt[15][10][15]='ние не се хвалим без мярка с чужди трудове, но се надяваме, като расте вярата ви, да се възвеличим премного сред вас според дела ни,'
nt[15][10][16]='тъй че и по-далеч от вас да проповядваме Евангелието, а не да се хвалим с готовото в чужди дял.'
nt[15][10][17]='"Който се хвали, с Господа да се хвали".'
nt[15][10][18]='Защото не тоя, който се сам хвали, е достоен, а оня, когото Господ хвали.'
nt[15][11][ 0]='|ГЛАВА 11|'
nt[15][11][ 1]='О, да бяхте потърпели малко моето безумие! Но и потърпете ме!'
nt[15][11][ 2]='Защото аз ви ревнувам с Божия ревнивост: сгодих ви за едничък мъж, за да ви представя на Христа като чиста девица.'
nt[15][11][ 3]='Ала боя се, да не би, както змията с хитростта си прелъсти Ева, тъй и вашите мисли да се повредят поради простотата ви в Христа.'
nt[15][11][ 4]='Защото, ако някой дойдеше да проповядва другиго Иисуса, когото ние не сме проповядвали; или, ако получехте друг дух, когото не сте получили, или друго благовестие, което не сте приели, - вие с право щяхте да го търпите.'
nt[15][11][ 5]='Но аз мисля, че в нищо не съм по-долен от върховните апостоли;'
nt[15][11][ 6]='ако и да съм прост в речта, в знанието не съм. Но ние навсякъде и по всичко сме ви добре известни.'
nt[15][11][7]='Сгреших ли, че унижавах себе си, за да въздигна вас, понеже даром ви проповядвах благовестието Божие?'
nt[15][11][ 8]='Други църкви обрах, като получих от тях издръжки, та вам да служа; и докато бях у вас, ако и да бях в оскъдица, никому не дотегнах,'
nt[15][11][ 9]='защото оскъдицата ми удовлетвориха братята, дошли от Македония; та и във всичко се пазих и ще се пазя, да ви не бъда товар.'
nt[15][11][10]='По истината Христова, що е в мене, ще кажа, че тая похвала няма да ни се отнеме в страните Ахайски.'
nt[15][11][11]='А защо постъпвам тъй? Затова ли, че ви не обичам? Знае Бог! Но което правя, ще правя,'
nt[15][11][12]='за да пресека повода на ония, които търсят повод, та в онова, за което се хвалят, да се окажат като нас.'
nt[15][11][13]='Защото такива са лъжеапостоли, лукави работници, които се преобразяват в Христови апостоли.'
nt[15][11][14]='И не е за чудене: защото сам сатаната се преобразява в ангел на светлината,'
nt[15][11][15]='та затова не е голяма работа, ако и служителите му се преобразят като служители на правдата; но техният край ще бъде според делата им.'
nt[15][11][16]='Казвам пак: никой да ме не смята за безумен; ако ли не, поне като безумен ме приемете, та и аз колко-годе да се похваля.'
nt[15][11][17]='Което казвам с такова самоуверено хвалене, не го казвам по Господа, а като че ли в безумие.'
nt[15][11][18]='Понеже мнозина се хвалят по плът, ще се похваля и аз.'
nt[15][11][19]='Защото вие, които сте разумни люде, драговолно търпите неразумните:'
nt[15][11][20]='вие търпите, ако някой ви заробва, ако някой ви изпояжда, ако някой ви обира, ако някой се превъзнася, ако някой ви бие по лице.'
nt[15][11][21]='За срам казвам това! Като че ли ние станахме безсилни! Ала, ако някой дръзне да се похвали с нещо (в безумие говоря), ще дръзна и аз.'
nt[15][11][22]='Евреи ли са? И аз съм. Израилтяни ли са? И аз. Семе Авраамово ли са? И аз.'
nt[15][11][23]='Служители Христови ли са (в безумие говоря), аз съм повече. Аз съм бил много повече в трудове, безмерно в рани, повече в тъмници, и много пъти на умиране.'
nt[15][11][24]='Иудеите ми удариха пет пъти по четирийсет удара без един;'
nt[15][11][25]='три пъти са ме с тояги били, веднъж - с камъни, три пъти съм корабокрушение претърпял, нощ и ден съм прекарал в дълбинето морско;'
nt[15][11][26]='много пъти съм пътувал, бил съм в опасност от реки, в опасност от разбойници, в опасност от сънародници, в опасност от езичници, в опасност по градове, в опасност по пустини, в опасност по море, в опасност между лъжебратя,'
nt[15][11][27]='в труд и мъка, често в бдение, в глад и жажда, често в пост, на студ и в голота.'
nt[15][11][28]='Освен външните злополуки, прибавяха се всекидневните против мене нападения и грижата за всички църкви.'
nt[15][11][29]='Кой изнемогва, та не изнемогвам и аз? Кой се съблазнява, та аз се не разпалям?'
nt[15][11][30]='Ако трябва да се хваля, с немощта си ще се похваля.'
nt[15][11][31]='Бог и Отец на Господа нашего Иисуса Христа, Който е благословен вовеки, знае, че не лъжа.'
nt[15][11][32]='В Дамаск областният управител на цар Арета пазеше със стража град Дамаск, искайки да ме хване; и аз в кош бях спуснат през прозореца по стената и избягах от ръцете му.'
nt[15][12][ 0]='|ГЛАВА 12|'
nt[15][12][ 1]='Да се хваля, не ми е за полза, а при все това ще мина към видения и откровения Господни.'
nt[15][12][ 2]='Зная един човек в Христа, който преди четиринайсет години (с тяло ли, не зная; без тяло ли, не зная: Бог знае) беше грабнат и отнесен до трето небе.'
nt[15][12][ 3]='И зная тоя човек (с тяло ли, или без тяло, не зная: Бог знае),'
nt[15][12][ 4]='че беше грабнат и отнесен в рая и чу неизказани думи, които човек не може да изговори.'
nt[15][12][ 5]='С такъв човек ще се похваля; но със себе си няма да се похваля, освен с моите немощи.'
nt[15][12][ 6]='Ако пък поискам да се хваля, няма да бъда безумен, защото ще кажа истина; но аз се въздържам, да не би някой да помисли за мене повече, отколкото вижда в мене, или чува от мене.'
nt[15][12][7]='И, за да се не превъзнасям с премногото откровения, даде ми се жило в плътта ангел сатанин, да ме бие по лицето, за да се не превъзнасям.'
nt[15][12][ 8]='Затова три пъти молих Господа, да го отстрани от мене.'
nt[15][12][ 9]='Но Той ми рече: стига ти Моята благодат; защото силата Ми се в немощ напълно проявява. Затова с много по-голяма радост ще се хваля с немощите си, за да се всели в мене силата Христова.'
nt[15][12][10]='Затова добре ми е в немощи, в обиди, в нужди, в гонения, в притеснения заради Христа, понеже, кога съм немощен, тогава съм силен.'
nt[15][12][11]='Станах безумен с хвалбите си: вие ме принудихте. От вас трябваше аз да бъда препоръчван, защото в нищо не съм по-долен от върховните апостоли, ако и да съм нищо.'
nt[15][12][12]='Белезите на апостол се показаха на дело сред вас във всяко търпение, в личби, чудеса и сили.'
nt[15][12][13]='Защото, по какво сте останали по-долни от другите църкви, освен по това, дето аз сам не ви дотегнах? Простете ми тая вина.'
nt[15][12][14]='Ето, трети път се готвя да дойда при вас, и няма да ви дотегна; понеже аз търся не вашето, а вас: не децата са длъжни да събират богатство за родителите, а родителите за децата.'
nt[15][12][15]='На драго сърце ще жертвувам и сам ще се пожертвувам за душите ви, при всичко, че, обичайки вас извънмерно, съм по-малко обичан от вас.'
nt[15][12][16]='Да кажем, аз не ви отегчих, но, бидейки хитър, с лукавство вземах от вас.'
nt[15][12][17]='Да не би чрез някого от ония, които изпращах при вас, да съм ви изкористил?'
nt[15][12][18]='Аз помолих Тита и пратих с него едного от братята: да не би Тит да ви е изкористил в нещо? Не в същия ли дух ходихме? Не по същите ли стъпки?'
nt[15][12][19]='Пак ли мислите, че се оправдаваме пред вас? Ние говорим пред Бога, в Христа, и всичко това, възлюбени, за ваше назидание.'
nt[15][12][20]='Защото страхувам се, да не би, кога дойда, да ви намеря не такива, каквито желая; също и вие да ме намерите такъв, какъвто не желаете: да не би да има у вас раздори, завист, гняв, свади, клевети, клюкарство, гордост, бъркотии,'
nt[15][12][21]='да не би пак, кога дойда, да ме унизи у вас моят Бог и да оплаквам мнозина, които са съгрешили преди и не са се покая ли за нечистотата, блудството и разпътството, що са вършили.'
nt[15][13][ 0]='|ГЛАВА 13|'
nt[15][13][ 1]='Трети път вече ида при вас: "от устата на двама или трима свидетели ще се потвърди всяка дума".'
nt[15][13][ 2]='Напред казах и казвам, като да съм при вас втори път, и сега, като отсъствувам, пиша на съгрешилите отнапред и на всички други, че, кога дойда пак, няма да щадя;'
nt[15][13][ 3]='вие търсите доказателства за Христа, Който говори в мене: Той не е безсилен спрямо вас, но е силен във вас.'
nt[15][13][ 4]='Защото, ако и да бе разпнат по немощ, ала е жив чрез силата Божия; и ние също, ако и да сме немощни в Него, ще бъдем живи с Него чрез сила Божия спрямо вас.'
nt[15][13][ 5]='Изследвайте сами себе си, дали сте във вярата; сами себе си опитвайте. Или не се съзнавате, че Иисус Христос е във вас? Не съзнавате, само ако сте недостойни.'
nt[15][13][ 6]='А за нас, надявам се, ще узнаете, че ние не сме недостойни.'
nt[15][13][7]='Молим Бога да не вършите никакво зло, не за да се покажем ние достойни, но за да вършите вие добро, та ние да бъдем като недостойни.'
nt[15][13][ 8]='Защото ние сме силни не против истината, а за истината.'
nt[15][13][ 9]='Радваме се, кога сме ние слаби, а вие силни; тъкмо за това се и молим - за ваше съвършенство.'
nt[15][13][10]='Пиша тия неща, като не съм при вас, та, кога дойда при вас, да не употребя строгост според властта, що ми е дадена от Господа за съзидване, а не за разстройване.'
nt[15][13][11]='И тъй, братя, радвайте се, съвършенствувайте се, утешавайте се, бъдете единомислени, живейте в мир, - и Бог на любовта и на мира ще бъде с вас.'
nt[15][13][12]='Поздравете се един други със свето целуване. Поздравяват ви всички светии.'
nt[15][13][13]='Благодатта на Господа нашего Иисуса Христа, и любовта на Бога и Отца, и общуването на Светаго Духа да бъдат с всички вас. Амин.'
