ot[7][ 0]='#Книга Съдии Израилеви#'
ot[7][ 1][ 0]='|ГЛАВА 1|'
ot[7][ 1][ 1]='След смъртта на Иисуса синовете Израилеви попитаха Господа, думайки: кой от нас първо ще тръгне против хананейци - да воюва с тях?'
ot[7][ 1][ 2]='Господ отговори: Иуда ще тръгне; ето, Аз предавам земята в негови ръце.'
ot[7][ 1][ 3]='Иуда пък каза на брата си Симеона: влез с мене в моето жребие, и да воюваме с хананейци; и аз ще вляза с тебе в твоето жребие. И Симеон отиде с него.'
ot[7][ 1][ 4]='Тогава Иуда потегли, и предаде Господ хананейци и ферезейци в ръцете им, и те избиха от тях във Везек десет хиляди души.'
ot[7][ 1][ 5]='Във Везек се срещнаха с Адони-Везека, удариха се с него и разбиха хананейци и ферезейци.'
ot[7][ 1][ 6]='Адони-Везек побягна, но те се спуснаха подире му, уловиха го и отсякоха палците на ръцете му и на нозете му.'
ot[7][ 1][7]='Тогава Адони-Везек рече: седемдесет царе с отсечени палци на ръцете и нозете си събираха трохи под трапезата ми; както правих аз, тъй ми и въздаде Бог. И доведоха го в Иерусалим, дето и умря.'
ot[7][ 1][ 8]='И воюваха Иудините синове против Иерусалим, превзеха го и го поразиха с меч и града предадоха на огън.'
ot[7][ 1][ 9]='След това Иудините синове отидоха да воюват с хананейците, които живееха в планините, в южната земя и в низините.'
ot[7][ 1][10]='И потегли Иуда против хананейците, които живееха в Хеврон (по-преди Хеврон се наричаше Кириат-Арба), и поразиха Шешая, Ахимана и Талмая (от Енаковия род).'
ot[7][ 1][11]='Оттука потегли против жителите на Давир; по-преди Давир се наричаше Кириат-Сефер.'
ot[7][ 1][12]='И рече Халев: който порази Кириат-Сефер и го превземе, ще му дам дъщеря си Ахса за жена.'
ot[7][ 1][13]='Превзе го Готониил, син на Кеназа, по-малкия брат Халевов, и Халев му даде дъщеря си Ахса за жена.'
ot[7][ 1][14]='Когато тя да замине, Готониил я подучи да иска от баща си земя, и тя слезе от осела. Халев я попита: какво искаш?'
ot[7][ 1][15]='(Ахса) му каза: дай ми благословия; ти ми даде южна земя, дай ми и водни извори. И даде й (Халев по желанието й) горните извори и долните извори.'
ot[7][ 1][16]='И синовете на кенееца (Иотора), Моисеев тъст, тръгнаха от града на Палмите с Иудините синове за Иудината пустиня, която е на юг от Арад, и дойдоха и се заселиха между народа.'
ot[7][ 1][17]='И тръгна Иуда с брата си Симеона и поразиха хананейците, които живееха в Цефат, предадоха града на заклятие и нарекоха тоя град Хорма.'
ot[7][ 1][18]='Иуда превзе тъй също Газа с пределите й, Аскалон с пределите му, и Екрон с пределите му (и Азот с околностите му).'
ot[7][ 1][19]='Господ беше с Иуда, и той завладя планината; но не можа да прогони жителите на долината, защото те имаха железни колесници.'
ot[7][ 1][20]='И на Халева предадоха Хеврон, както бе говорил Моисей, (и там получи той в наследство трите града на синовете Енакови) и изгони оттам тримата Енакови синове.'
ot[7][ 1][21]='Но Вениаминовите синове не изгониха иевусейците, които живееха в Иерусалим; иевусейци живеят със синовете на Вениамина в Иерусалим и доднес.'
ot[7][ 1][22]='И синовете Иосифови също тръгнаха против Ветил, и Господ беше с тях.'
ot[7][ 1][23]='(И спряха се) Иосифовите синове и обгледваха Ветил (а по-преди градът се наричаше Луз).'
ot[7][ 1][24]='И стражарите видяха един човек, който идеше от града (хванаха го), и му казаха: покажи ни входа в града, и ще ти сторим милост.'
ot[7][ 1][25]='Той им показа входа в града, и те поразиха града с меч, а тоя човек и всичките му роднини отпуснаха.'
ot[7][ 1][26]='Тоя човек отиде в земята на хетейци и съгради (там) град и го нарече с името Луз. Това е името му и доднес.'
ot[7][ 1][27]='И Манасия не изгони жителите на Бетсан (който е Скитопол) и подчинените нему градове, жителите на Таанах и подчинените нему градове, жителите на Дор и подчинените нему градове, жителите на Ивлеам и подчинените нему градове, жителите на Мегидон и подчинените нему градове; тъй останаха хананейци да живеят в тая земя.'
ot[7][ 1][28]='Когато Израил се засели, направи хананейци свои поданици, ала ги не изгони.'
ot[7][ 1][29]='И Ефрем не изгони живеещите в Газер хананейци; и хананейци живееха между тях в Газер (и им плащаха данък).'
ot[7][ 1][30]='И Завулон не изгони жителите на Китрон, нито жителите на Нахлол, и хананейци живееха между тях и им плащаха данък.'
ot[7][ 1][31]='И Асир не изгони жителите на Ако (които му плащаха данък, ни жителите на Дор) и нито жителите на Сидон и Ахлав, на Ахзив, Хелва, Афек и Рехов.'
ot[7][ 1][32]='И Асир живееше между хананейци, жители на тая земя, понеже ги не изгони.'
ot[7][ 1][33]='И Нефталим не изгони жителите на Ветсамис и жителите на Бетанат и живееше между хананейците, жители на тая земя; а жителите на Ветсамис и на Бетанат бяха негови поданици.'
ot[7][ 1][34]='Аморейци стиснаха синовете Данови в планините, понеже не им даваха да слазят в долината.'
ot[7][ 1][35]='И аморейци останаха да живеят в планина Херес (дето има мечки и лисици), в Айалон и Шаалвим; но ръката на Иосифовите синове надви (аморейци), и те им станаха поданици.'
ot[7][ 1][36]='Пределите на аморейци се простираха от бърдо Акравим и от Села по-нататък.'
ot[7][ 2][ 0]='|ГЛАВА 2|'
ot[7][ 2][ 1]='Дойде Ангел Господен от Галгал в Бохим (и във Ветил и при дома Израилев) и (им) каза: (тъй говори Господ:) Аз ви изведох от Египет и ви въведох в земята, за която се клех на отците ви, (че ще ви я дам,) и казах: "няма да наруша Моя завет с вас довека;"'
ot[7][ 2][ 2]='"вие пък не влизайте в съюз с жителите на тая земя; (на боговете им не се кланяйте, идолите им строшете,) жертвениците им съборете". Но вие не послушахте гласа Ми. Защо сторихте това?'
ot[7][ 2][ 3]='Затова казвам: (няма вече да преселвам тия люде, които исках да изгоня,) няма да ги изгоня от вас, и те ще бъдат примка за вас, а боговете им ще бъдат мрежа за вас.'
ot[7][ 2][ 4]='Когато Ангелът Господен каза тия думи пред всички синове Израилеви, народът дигна голям писък и заплака.'
ot[7][ 2][ 5]='Поради това и наричат онова място Бохим {Плачещи}. Там те принесоха жертва Господу.'
ot[7][ 2][ 6]='След като Иисус разпусна народа, и синовете Израилеви заминаха, (всеки у дома си и) всеки в своя дял, за да получи в наследство земя,'
ot[7][ 2][7]='народът служи Господу през всички дни на Иисуса и през всички дни на старейшините, чийто живот се продължи след Иисуса и които бяха видели всички велики дела на Господа, каквито Той стори на Израиля.'
ot[7][ 2][ 8]='Но когато умря Иисус, син Навинов, раб Господен, на сто и десет години,'
ot[7][ 2][ 9]='и го погребаха в пределите на неговия дял в Тамнат-Сараи, в Ефремовата планина, на север от планина Гааш;'
ot[7][ 2][10]='и когато целият оня народ се прибра при отците си, и настана след тях друг род, който не знаеше Господа и делата Му, каквито бе правил на Израиля, -'
ot[7][ 2][11]='тогава Израилевите синове почнаха да правят зло пред Господа и да служат на Вааловци;'
ot[7][ 2][12]='оставиха Господа, Бога на отците си, Който ги бе извел из земята Египетска, и се обърнаха към други богове, към боговете на околните тям народи, и почнаха да им се покланят, и разгневиха Господа;'
ot[7][ 2][13]='оставиха Господа и почнаха да служат на Ваала и на разни Астарти.'
ot[7][ 2][14]='Тогава Господ се разгневи силно против израилтяните и ги предаде в ръцете на грабители, които ги ограбваха; и ги предаде в ръцете на околните тям врагове, и не можаха вече да устоят пред враговете си.'
ot[7][ 2][15]='Навред, където и да отидеха те, ръката Господня им беше на зло, както им бе говорил Господ и както им се бе клел Господ. И те бидоха много притеснени.'
ot[7][ 2][16]='Тогава Господ (им) издигаше съдии, които ги спасяваха от ръцете на техните грабители,'
ot[7][ 2][17]='но те не слушаха и съдиите, а блудствуваха след други богове и тям се покланяха (и гневяха Господа), скоро се отбиваха от пътя, по който отците им, покорявайки се на заповедите Господни, вървяха. Те не правеха тъй.'
ot[7][ 2][18]='Когато Господ им издигаше съдии, Сам Господ беше със съдията и ги спасяваше от враговете им през всички дни на съдията, защото Господ ги съжаляваше, като слушаше стенанията им от ония, които ги угнетяваха и потискаха.'
ot[7][ 2][19]='Но щом умреше съдията, те изново почваха да живеят по-лошо от бащите си, като отиваха след други богове, да им служат и да им се покланят. Не преставаха от делата си и (не отстъпваха) от лошия си път.'
ot[7][ 2][20]='Тогава Господ се разгневи силно против Израиля и каза: задето тоя народ престъпва завета Ми, който поставих с отците им, и не послуша гласа Ми,'
ot[7][ 2][21]='и Аз няма вече да изгонвам от тях нито един от народите, които остави Иисус, (син Навинов, на земята,) когато умираше, -'
ot[7][ 2][22]='за да изпитвам с тях Израиля: ще почнат ли да се държат о пътя Господен и да ходят по него, както се държаха отците им, или не?'
ot[7][ 2][23]='И Господ остави тия народи и скоро ги не изгони и ги не предаде в ръцете на Иисуса.'
ot[7][ 3][ 0]='|ГЛАВА 3|'
ot[7][ 3][ 1]='Ето народите, които Господ остави, за да изпитва с тях всички ония израилтяни, които не знаеха за всички ханаански войни,'
ot[7][ 3][ 2]='само за да знаят и да се учат на война сетнешните поколения на Израилевите синове, които по-преди не са я знаели:'
ot[7][ 3][ 3]='петима филистимски владелци, всички хананейци, сидонци и евейци, които живееха в планина Ливан, от планина Ваал-Ермон до входа в Емат.'
ot[7][ 3][ 4]='Те бяха оставени, за да бъдат чрез тях изпитвани израилтяните, и да се узнае, дали се покоряват на заповедите на Господа, които Той бе заповядал на отците им чрез Моисея.'
ot[7][ 3][ 5]='И живееха Израилевите синове между хананейци, хетейци, аморейци, ферезейци, евейци (гергесейци) и иевусейци,'
ot[7][ 3][ 6]='и си взимаха дъщерите им за жени, и даваха дъщерите си на синовете им, и служеха на техните богове.'
ot[7][ 3][7]='И синовете Израилеви сториха зло пред очите на Господа, и забравиха своя Господ Бог, и служеха на разни Вааловци и Астарти.'
ot[7][ 3][ 8]='Тогава Господ се разгневи силно против Израиля, и ги предаде в ръцете на Хусарсатема, месопотамски цар, и синовете Израилеви робуваха на Хусарсатема осем години.'
ot[7][ 3][ 9]='След това синовете Израилеви викнаха към Господа, и Господ издигна за синовете Израилеви спасител, който ги избави, - Кеназовия син Готониил, по-малък брат Халевов.'
ot[7][ 3][10]='Върху него беше Дух Господен, и той беше съдия на Израиля. Той излезе на война (против Хусарсатема), и Господ предаде в ръцете му месопотамския цар Хусарсатема, и ръката му надви на Хусарсатема.'
ot[7][ 3][11]='И земята беше спокойна четирийсет години. И умря Готониил, Кеназовият син.'
ot[7][ 3][12]='Синовете Израилеви почнаха пак да вършат зло пред очите на Господа, и Господ даде сила на моавския цар Еглона против израилтяните, задето те вършиха зло пред очите на Господа.'
ot[7][ 3][13]='Той събра при себе си (всички) амонитци и амаликитци, потегли и порази Израиля, и завладяха града на Палмите.'
ot[7][ 3][14]='И синовете Израилеви робуваха на моавския цар Еглона осемнайсет години.'
ot[7][ 3][15]='Тогава синовете Израилеви викнаха към Господа, и Господ им издигна за спасител Аода, син на Гера, Иеминиев син, който беше левичар. И синовете Израилеви пратиха по него дарове на моавския цар Еглона.'
ot[7][ 3][16]='Аод си направи двуостър меч, дълъг един лакът, и го препаса под клашника си на дясното бедро,'
ot[7][ 3][17]='(и дойде) и поднесе даровете на моавския цар Еглона; а Еглон беше човек твърде пълен.'
ot[7][ 3][18]='Когато Аод поднесе всички дарове и изпроводи людете, които донесоха даровете,'
ot[7][ 3][19]='сам се върна от истуканите, що са в Галгал, и каза: царю, имам една тайна дума до тебе. Той рече: по-тихо! И излязоха всички, които стояха при него.'
ot[7][ 3][20]='Аод влезе при него: той седеше в прохладната горница, която си имаше отделно. И каза Аод: (царю,) имам до тебе дума Божия. Еглон стана от стола (пред него).'
ot[7][ 3][21]='(Когато той стана,) Аод простря лявата си ръка, и взе меча от дясното си бедро и го заби в корема му,'
ot[7][ 3][22]='тъй че след острието влезе и дръжката, и тлъстината закри острието, понеже Аод не извади меча от корема му, и той влезе в задните части.'
ot[7][ 3][23]='Аод излезе в преддверието, затвори подире си вратата на горницата и заключи.'
ot[7][ 3][24]='След като излезе, слугите на Еглона дойдоха и виждат, ето, вратата на горницата заключени, и си рекоха: навярно той е по нужда в прохладната стая.'
ot[7][ 3][25]='Чакаха доста дълго, но като видяха, че никой не отваря вратата на горницата, взеха ключ и отключиха, и ето, господарят им лежи на земята мъртъв.'
ot[7][ 3][26]='Докато се чудеха, Аод избяга, (и никой за него не мислеше,) мина край истуканите и се спаси в Сеират.'
ot[7][ 3][27]='А щом пристигна (в земята Израилева, Аод) затръби с тръба на Ефремова планина, и слязоха с него синовете Израилеви от планината, и той вървеше пред тях.'
ot[7][ 3][28]='И им каза: вървете подире ми, защото Господ (Бог) предаде враговете ви моавци във ваши ръце. И тръгнаха подире му, завзеха брода пред Иордан към Моав, и не пущаха никого да премине.'
ot[7][ 3][29]='Тогава избиха около десет хиляди моавци, все здрави и силни, и никой не избяга.'
ot[7][ 3][30]='Тъй се усмириха в оня ден моавци пред Израиля, и земята беше спокойна осемдесет години. (И Аод беше техен съдия до смъртта си.)'
ot[7][ 3][31]='След него дойде Самегар, Анатов син, който изби шестстотин души филистимци с волски остен; и той също избави Израиля.'
ot[7][ 4][ 0]='|ГЛАВА 4|'
ot[7][ 4][ 1]='Когато умря Аод, Израилевите синове почнаха пак да вършат зло пред очите на Господа.'
ot[7][ 4][ 2]='И Господ ги предаде в ръцете на ханаанския цар Иавина, който царуваше в Асор; негов военачалник беше Сисара, който живееше в Харошет-Гоим.'
ot[7][ 4][ 3]='И викнаха Израилевите синове към Господа; защото Иавин имаше деветстотин железни колесници, и жестоко притесняваше Израилевите синове през двайсет години.'
ot[7][ 4][ 4]='В това време съдия над Израиля беше пророчица Девора, жена Лапидотова;'
ot[7][ 4][ 5]='тя живееше под Деворина Палма, между Рама и Ветил, в Ефремова планина; и отиваха при нея (там) Израилевите синове да се съдят.'
ot[7][ 4][ 6]='Девора прати та повика Авиноамовия син Варака, от Кедес Нефталимов, и му каза: Господ, Бог Израилев, (ти) заповядва: иди, възлез на планина Тавор и вземи със себе си десет хиляди души от Нефталимовите синове и от Завулоновите синове;'
ot[7][ 4][7]='Аз пък ще доведа при тебе, при поток Кисон, Иавиновия военачалник Сисара, и колесниците му и многолюдната му (войска), и ще го предам в твои ръце.'
ot[7][ 4][ 8]='Варак й каза: ако дойдеш с мене, ще отида; ако не дойдеш с мене, няма да отида; (защото не зная деня, в който Господ ще прати Ангела с мене).'
ot[7][ 4][ 9]='Тя (му) отговори: добре, ще дойда с тебе; само (знай, че) твоя не ще бъде славата в пътя, по който ще вървиш; защото в женска ръка ще предаде Господ Сисара. И Девора стана и тръгна с Варака за Кедес.'
ot[7][ 4][10]='Варак свика Завулоновци и Нефталимовци в Кедес, и подире му потеглиха десет хиляди души, и Девора тръгна с него.'
ot[7][ 4][11]='Тогава кенеецът Евер се отдели от кенейците, синове на Ховава, Моисеев сродник, и разтегна шатрата си при дъбравата в Цааним, близо до Кедес.'
ot[7][ 4][12]='И обадиха на Сисара, че Авиноамовият син Варак е възлязъл на планина Тавор.'
ot[7][ 4][13]='Сисара събра всичките си колесници, деветстотин железни колесници, и всичкия народ, който беше с него, от Харошет-Гоим при поток Кисон.'
ot[7][ 4][14]='И Девора каза на Варака: стани, понеже днес е денят, в който Господ ще предаде Сисара в ръцете ти; Сам Господ ще тръгне пред тебе. И Варак слезе от планина Тавор, и подире му - десет хиляди души.'
ot[7][ 4][15]='Тогава Господ докара в смущение Сисара и всичките му колесници и цялото му опълчение пред Вараковия меч, и Сисара слезе от колесницата (си) и побягна пеша.'
ot[7][ 4][16]='Варак подгони колесниците (му) и опълчението до Харошет-Гоим, и цялото опълчение Сисарово падна от меч, та не остана ни един.'
ot[7][ 4][17]='А Сисара побягна пеша в шатрата на Иаил, жената на кенееца Хевера; защото между асорския цар Иавина и дома на кенееца Хевера имаше мир.'
ot[7][ 4][18]='Тогава Иаил посрещна Сисара и му рече: влез, господарю мой, влез при мене, не бой се. Той влезе при нея в шатрата, и тя го зави с покривката (си).'
ot[7][ 4][19]='Сисара й каза: дай ми малко вода да пия, жаден съм. Тя развърза мех с мляко, даде му да пие и пак го зави.'
ot[7][ 4][20]='Сисара й каза: стой при входа на шатрата, и ако някой дойде да те попита, и ти каже: "няма ли някого тука?", ти кажи: "няма".'
ot[7][ 4][21]='Иаил, Хеверова жена, взе един кол от шатрата, взе и чук в ръката си, и отиде при него полекичка, та заби кола в слепите му очи, тъй че влезе в земята; а той от умора спеше, - и издъхна.'
ot[7][ 4][22]='И ето, Варак тичаше след Сисара. Иаил го посрещна и му каза: влез, аз ще ти покажа човека, когото търсиш. Той влезе при нея, и ето, Сисара лежи мъртъв, и колът в слепите му очи.'
ot[7][ 4][23]='Тъй усмири (Господ) Бог в оня ден ханаанския цар Иавина пред синовете Израилеви.'
ot[7][ 4][24]='Ръката на синовете Израилеви се усилваше повече и повече над ханаанския цар Иавина, докле те най-сетне изтребиха ханаанския цар Иавина.'
ot[7][ 5][ 0]='|ГЛАВА 5|'
ot[7][ 5][ 1]='В оня ден запя Девора и Варак, син Авиноамов, с тия думи:'
ot[7][ 5][ 2]='За Израиля е отмъстено, народът показа усърдие; прославете Господа!'
ot[7][ 5][ 3]='Слушайте, царе, внимавайте, велможи; аз ще пея и свиря на Господа, на Господа, Бога Израилев.'
ot[7][ 5][ 4]='Когато излизаше Ти, Господи, от Сеир, когато идеше от полето Едомско, земята се тресеше, небесата капеха и облаците вода проливаха;'
ot[7][ 5][ 5]='планините се топяха от лицето на Господа, дори тоя Синай потрепери пред лицето на Господа, Бога Израилев.'
ot[7][ 5][ 6]='В дните на Самегара, Анатов син, в дните на Иаил, пътищата пустееха, и които преди ходеха по правите пътища, тогава ходеха по околните пътеки.'
ot[7][ 5][7]='Нямаше у Израиля жители в селата, нямаше, докле аз, Девора, не въстанах, докле не въстанах аз, майка на Израиля.'
ot[7][ 5][ 8]='Избраха нови богове, затова войната беше пред вратата. Видя ли се щит и копие у четирийсет хиляди от Израиля?'
ot[7][ 5][ 9]='Сърцето ми е към вас, началници Израилеви, към ревнителите у народа: прославете Господа!'
ot[7][ 5][10]='Вие, които яздите на бели ослици, които седите на килими и ходите по пътя, пейте песен!'
ot[7][ 5][11]='Сред гласовете на ония, които събират стада при кладенци, там да се изпее хвала Господу, хвала на вождите Израилеви! Тогава народът Господен потегли към портите.'
ot[7][ 5][12]='Стани, стани, Деворо! стани, стани, та запей песен! Стани, Варако, и води своите пленници, сине Авиноамов!'
ot[7][ 5][13]='Тогава на малцина от силните Той подчини народа; Господ мен подчини храбрите.'
ot[7][ 5][14]='От Ефрема дойдоха ония, които бяха хванали корен в земята Амаликова; подир тебе е Вениамин, сред народа ти; от Махира идеха началници, а от Завулона боравещи с писарска тръст.'
ot[7][ 5][15]='И князете Исахарови с Девора, и Исахар също, като Варака, се спусна пеша в долината. В Рувимовите племена - голямо разногласие.'
ot[7][ 5][16]='Защо ми си седнал между кошарите и слушаш блеенето на стадата? В Рувимовите племена - голямо разногласие.'
ot[7][ 5][17]='Галаад си живее спокойно отвъд Иордан, и защо Дан да се бои с корабите? Асир седи на морския бряг и спокойно си живее при своите пристанища.'
ot[7][ 5][18]='Завулон е народ, обрекъл душата си на смърт, и Нефталим - на полските височини.'
ot[7][ 5][19]='Дойдоха царе, сбиха се, сбиха се тогава царете ханаански в Танаах, при водите Мегидонски, ала ни късче сребро не получиха.'
ot[7][ 5][20]='От небето се биеха, биеха се звездите от своите пътища със Сисара.'
ot[7][ 5][21]='Поток Кисон ги завлече, поток Кедумим, поток Кисон. Тъпчи, душо моя, силата!'
ot[7][ 5][22]='Тогава се чупеха конски копита на коне от бягане, от бягането на ездачите им.'
ot[7][ 5][23]='Прокълнете Мероз, казва Ангел Господен, прокълнете, прокълнете жителите му, задето не дойдоха на помощ Господу, на помощ Господу с храбрите.'
ot[7][ 5][24]='Да бъде благословена между жените Иаил, жената на кенееца Хевера, между жените в шатрите да бъде благословена!'
ot[7][ 5][25]='Той поиска вода; тя му мляко подаде, във велможка чаша донесе най-доброто мляко.'
ot[7][ 5][26]='Лявата си ръка тя протегна към кола, а дясната - към чука работнишки; удари Сисара, разби главата му, смаза и прониза слепите му очи.'
ot[7][ 5][27]='При нозете й се сгърчи, падна и се простря, при нозете й се сгърчи, падна; дето се сгърчи, там и падна поразен.'
ot[7][ 5][28]='През прозореца поглежда и вика Сисарова майка през решетката: защо не иде още конницата му, защо се бавят колелетата на колесницата му?'
ot[7][ 5][29]='Мъдрите нейни дворкини й отговарят, и сама тя отговаря на думите си:'
ot[7][ 5][30]='навярно, намерили са плячка и я делят, по мома, по две моми на войник; получената в плячка пъстра дреха за Сисара, получената в плячка пъстра дреха, от две страни везана, снета от рамената на пленника.'
ot[7][ 5][31]='Тъй да погинат всички Твои врагове, Господи! А ония, които Го обичат, да бъдат като слънце, кога изгрява във всичката си сила! - И спокойна беше земята през четирийсет години.'
ot[7][ 6][ 0]='|ГЛАВА 6|'
ot[7][ 6][ 1]='Израилевите синове почнаха пак да вършат зло пред очите на Господа, и Господ ги предаде в ръцете на мадиамци за седем години.'
ot[7][ 6][ 2]='Тежка беше ръката на мадиамци над Израиля, и Израилевите синове поради мадиамци си правеха убежища в пещери и укрепления в планини.'
ot[7][ 6][ 3]='Колчем Израил посее, дойдат мадиамци и амаликитци и жителите от изток и нападат на него;'
ot[7][ 6][ 4]='и стоят у тях на шатри, и изтребват земните плодове дори до Газа и не оставят за прехрана Израилю ни овца, ни вол, ни осел.'
ot[7][ 6][ 5]='Защото те идваха с добитъка си и с шатрите си, идваха в голямо множество - като скакалци; те и камилите им брой нямаха, и ходеха по земята Израилева, за да я опустошават.'
ot[7][ 6][ 6]='И твърде обедня Израил от мадиамци, и викнаха синовете Израилеви към Господа.'
ot[7][ 6][7]='И когато синовете Израилеви викнаха към Господа против мадиамци,'
ot[7][ 6][ 8]='Господ изпрати пророк при Израилевите синове и им каза: тъй говори Господ, Бог Израилев: Аз ви изведох из Египет, изведох ви из дома на робството;'
ot[7][ 6][ 9]='избавих ви от ръката на египтяни и от ръката на всички ваши потисници, прогоних ги от вас, и ви дадох земята им,'
ot[7][ 6][10]='и ви казах: "Аз съм Господ, Бог ваш; не почитайте боговете на аморейци, в чиято земя живеете"; ала вие не послушахте гласа Ми.'
ot[7][ 6][11]='Тогава дойде Ангел Господен и седна в Офра под дъба, който беше на Иоаса, потомък Авиазеров; син му Гедеон млатеше жито в жлеба, за да се скрие от мадиамци.'
ot[7][ 6][12]='И яви му се Ангел Господен и му рече: с тебе е Господ, силний мъжо!'
ot[7][ 6][13]='Гедеон му отговори: господарю мой! ако Господ е с нас, защо ни постигна всичко това (бедствие)? и де са всичките Му чудеса, за които са ни разказвали нашите бащи, думайки: "Господ ни изведе из Египет"? Сега Господ ни остави и ни предаде в ръцете на мадиамци.'
ot[7][ 6][14]='Господ го погледна и каза: иди с тая си сила и спаси Израиля от ръката на мадиамци: Аз те пращам.'
ot[7][ 6][15]='Гедеон Му отговори: Господи! как ще спася Израиля? ето, и племето ми е най-бедно в коляното Манасиево, и аз съм най-малък в дома на баща си.'
ot[7][ 6][16]='Господ му рече: Аз ще бъда с тебе, и ти ще поразиш мадиамци като едного човека.'
ot[7][ 6][17]='Гедеон Му каза: ако съм придобил милост пред очите Ти, дай ми личба, че Ти говориш с мене:'
ot[7][ 6][18]='не си отивай оттука, докле не дойда при Тебе, не донеса дара си и Ти го не предложа. Той каза: Аз ще остана, докле се върнеш.'
ot[7][ 6][19]='Гедеон отиде и приготви козле и погача от ефа брашно; месото тури в кошница, сочивото наля в гърне, донесе при Него под дъба и Му предложи.'
ot[7][ 6][20]='И Ангел Божий му каза: вземи месото и погачата, и тури ги на тоя камък, и излей сочивото. Той така и направи.'
ot[7][ 6][21]='Ангел Господен простря края на жезъла, който беше в ръката му, и се докосна до месото и погачата; и излезе огън от камъка и изгори месото и погачата; и Ангел Господен се скри от очите му.'
ot[7][ 6][22]='И видя Гедеон, че това беше Ангел Господен, и рече Гедеон: горко ми, Владико Господи! защото видях лице с лице Ангела Господен.'
ot[7][ 6][23]='Господ му рече: мир на тебе, не бой се, няма да умреш.'
ot[7][ 6][24]='И Гедеон съгради там жертвеник Господу и го нарече: Иехова Шалом {Господ е мир}. Той стои и доднес в Офра Авиазерова.'
ot[7][ 6][25]='През оная нощ Господ му каза: вземи едно теле от бащиното си стадо и друго теле седемгодишно и разруши жертвеника Ваалов, който е у баща ти, отсечи свещеното дърво, що е при него,'
ot[7][ 6][26]='и съгради, както трябва, жертвеник на твоя Господ Бог, (Който ти се яви) навръх тая скала, та вземи второто теле и го принеси всесъжение върху цепениците от дървото, което ще отсечеш.'
ot[7][ 6][27]='Гедеон взе десет души свои слуги и направи, както му говори Господ; но понеже се боеше от домашните на баща си и от жителите градски да направи това денем, направи го нощем.'
ot[7][ 6][28]='Когато сутринта градските жители станаха, ето, жертвеникът Ваалов разрушен, дървото при него отсечено и второто теле принесено всесъжение върху новосъградения жертвеник.'
ot[7][ 6][29]='И си думаха един другиму: кой направи това? Търсиха, разпитваха и казаха: Иоасовият син Гедеон е направил това.'
ot[7][ 6][30]='И градските жители казаха на Иоаса: изведи сина си; той трябва да умре, защото е разрушил Вааловия жертвеник и отсякъл дървото, що беше при него.'
ot[7][ 6][31]='Иоас каза на всички дошли при него: вие ли ще се застъпвате за Ваала, вие ли ще го защищавате? Който се застъпи за него, ще бъде предаден на смърт още тая сутрин; ако той е бог, нека сам се застъпи за себе си, задето Гедеон е разрушил жертвеника му.'
ot[7][ 6][32]='И почнаха да го наричат от тоя ден Иероваал, понеже Иоас бе казал: нека Ваал сам се разправи с него, задето е разрушил жертвеника му.'
ot[7][ 6][33]='Между това всички мадиамци и амаликитци и жителите от изток се събраха наедно, преминаха (реката) и се разположиха на стан в долината Изреелска.'
ot[7][ 6][34]='И Дух Господен обзе Гедеона; той затръби с тръба, и племето Авиезерово се събра да върви подире му.'
ot[7][ 6][35]='И изпрати пратеници по цялото коляно Манасиево, и то се отзова да върви подире му; тъй също изпрати пратеници до Асира, Завулона и Нефталима, и те дойдоха тям насреща.'
ot[7][ 6][36]='И Гедеон каза Богу: ако спасиш Израиля чрез моя ръка, както Ти говори,'
ot[7][ 6][37]='то ето, ще простра тук на гумното едно руно: ако има роса само на руното, а по цялата земя бъде сухо, ще зная, че Ти чрез моя ръка ще спасиш Израиля, както говори.'
ot[7][ 6][38]='Тъй и стана: на заранта, като стана рано, взе да изцежда руното и изцеди роса от руното цяла чаша вода.'
ot[7][ 6][39]='И Гедеон каза Богу: не гневи ми се, ако пак кажа и ако само още еднаж направя опит с руното: нека бъде сухо само на руното, а по цялата земя да има роса.'
ot[7][ 6][40]='Тъй и направи Бог през оная нощ: само на руното беше сухо, а по цялата земя имаше роса.'
ot[7][7][ 0]='|ГЛАВА 7|'
ot[7][7][ 1]='Иероваал, сиреч Гедеон, стана сутринта и целият народ, който беше с него, и се разположиха на стан при извора Харод; мадиамският пък стан беше на север от него, при хълм Море, в долината.'
ot[7][7][ 2]='И Господ рече Гедеону: с тебе има твърде много народ, не мога да предам мадиамци в ръцете им, за да се не възгордее Израил пред Мене и каже: "моята ръка ме спаси";'
ot[7][7][ 3]='затова, разгласи да чуе народът, и кажи: "който е страхлив и боязлив, нека се върне и си отиде назад от планина Галаад". И се върнаха двайсет и две хиляди души, а десет хиляди останаха.'
ot[7][7][ 4]='И рече Господ Гедеону: народът е все още много; заведи ги при водата, там ще ти ги избера; за когото кажа: "да върви с тебе", нека върви с тебе; а за когото ти кажа: "не бива да върви с тебе", нека не върви.'
ot[7][7][ 5]='Той заведе народа при водата. И рече Господ Гедеону: който лочи вода с езика си, както лочи куче, него туряй настрана, тъй също и всички ония, които коленичат, за да пият.'
ot[7][7][ 6]='И броят на тия, които лочеха с уста от ръка, беше триста души; а целият останал народ коленичеха, за да пият вода.'
ot[7][7][7]='И рече Господ на Гедеона: с тия триста, които лочеха, ще ви спася и ще предам мадиамци в ръцете ви, а целият народ нека си иде, всеки в своето място.'
ot[7][7][ 8]='И те взеха за себе си храната от народа и тръбите им, и Гедеон разпусна всички израилтяни по шатрите и задържа при себе си тристата души; мадиамският стан пък беше долу от него - в долината.'
ot[7][7][ 9]='През оная нощ Господ му каза: стани, слез в стана, предавам го в твои ръце;'
ot[7][7][10]='ако пък се боиш да идеш сам, върви в стана с Фура, слугата си;'
ot[7][7][11]='и ще чуеш какво говорят, и тогава ще се укрепи ръката ти, и ще отидеш в стана. И слезе той и Фура, слугата му, до самите въоръжени, които бяха в стана.'
ot[7][7][12]='А мадиамци и амаликитци и всички жители от изток се бяха разположили по долината в голямо множество, като скакалци; камилите им бяха безброй, бяха много - като пясъка на морския бряг.'
ot[7][7][13]='Гедеон дойде. И ето, един разказва сън другиму и дума: сънувах, че кръгъл ечемичен хляб се търкаля по мадиамския стан и, като се притъркули до шатрата, удари о нея тъй, че тя падна, свали я, и шатрата се разтури.'
ot[7][7][14]='Другият му отговори: това не е нищо друго, освен мечът на Гедеона, Иоасов син, израилтянин; Бог е предал в ръцете му мадиамци и целия стан.'
ot[7][7][15]='Като чу разказа за съня и тълкуването му, Гедеон се поклони (Господу), върна се в израилския стан и рече: ставайте! Господ предаде в ръцете ви мадиамския стан.'
ot[7][7][16]='И раздели тристата души на три чети и даде на всички им тръби и празни стомни и в стомните свещи.'
ot[7][7][17]='И им каза: гледайте мене и правете същото; ето, ще се приближа при стана, и каквото правя аз, това правете и вие;'
ot[7][7][18]='когато аз и тия, които са с мене, затръбим с тръба, тръбете и вие с вашите тръби около целия стан и викайте: (меч) Господен и Гедеонов!'
ot[7][7][19]='И дойде Гедеон и сто души с него до стана, в начало на средната стража, разбудиха стражарите, затръбиха с тръбите и строшиха стомните, които бяха в ръцете им.'
ot[7][7][20]='И затръбиха всички три чети с тръби, и строшиха стомните, и държаха в лява ръка свещите, а в дясна ръка тръбите, като тръбяха и викаха: меч Господен и Гедеонов!'
ot[7][7][21]='И всеки стоеше на мястото си около стана; тогава в целия стан се разтичаха, развикаха и удариха на бяг.'
ot[7][7][22]='Докато тристата души тръбяха с тръбите, Господ обърна меча на всекиго против другаря му по целия стан, и войската бега до Бетшита при Царера, до пределите на Авелмехола, близо до Табата.'
ot[7][7][23]='Тогава израилтяните от коляното Нефталимово, Асирово и от цялото коляно Манасиево бидоха свикани и се впуснаха подир мадиамци.'
ot[7][7][24]='А Гедеон изпрати пратеници по цялата планина Ефремова да кажат: излезте срещу мадиамци и завземете им бродовете през водите до Бетвара и Иордан. И свикани бяха всички Ефремовци, и завзеха бродовете през водите до Бетвара и Иордан;'
ot[7][7][25]='и уловиха двамата мадиамски князе: Орива и Зива, Орива убиха в Цур-Орива, а Зива - в Иекев-Зива, и гониха мадиамци; главите пък на Орива и Зива занесоха на Гедеона отвъд Иордан.'
ot[7][ 8][ 0]='|ГЛАВА 8|'
ot[7][ 8][ 1]='И му казаха Ефремовци: защо стори тъй, че не ни повика, когато отиваше да воюваш с мадиамци? И силно се караха с него.'
ot[7][ 8][ 2]='Гедеон им отговори: сторих ли нещо такова, каквото вие сега? Не са ли баберките на Ефрема по-добри от гроздобера на Авиезера?'
ot[7][ 8][ 3]='Във ваши ръце Бог предаде мадиамските князе Орива и Зива, и какво можех аз да сторя такова, като вас? Тогава духът им спрямо него се уталожи, щом той им каза такива думи.'
ot[7][ 8][ 4]='И дойде Гедеон при Иордан, и го премина той и тристата души, които бяха с него. Те бяха уморени (и гладни) от гонитба на враговете.'
ot[7][ 8][ 5]='И каза той на жителите на Сокхот: дайте хляб на тия мъже, които са с мене, защото са гладни; аз гоня мадиамските царе Зевея и Салмана.'
ot[7][ 8][ 6]='Сокхотските началници казаха: нима ръката на Зевея и Салмана е вече в твои ръце, та да даваме хляб на войската ти?'
ot[7][ 8][7]='Гедеон отговори: за това, кога Господ предаде Зевея и Салмана в ръцете ми, аз ще разкъсам тялото ви с тръне от пустинята и с бодили.'
ot[7][ 8][ 8]='Оттука отиде в Пенуел и каза същото на неговите жители, и пенуелските жители му отговориха, каквото отговориха жителите на Сокхот.'
ot[7][ 8][ 9]='Той каза и на пенуелските жители: кога се върна смиром, ще съборя тая кула.'
ot[7][ 8][10]='А Зевей и Салман бяха в Каркора и опълчението им с тях до петнайсет хиляди, всичко, що бе останало от цялото опълчение на жителите от изток; а паднаха сто и двайсет хиляди души меченосци.'
ot[7][ 8][11]='Гедеон отиде при живеещите в шатри на изток от Нова и Иогбега и разби стана, когато станът стоеше безгрижно.'
ot[7][ 8][12]='Зевей и Салман побягнаха; той се спусна подире им и улови двамата мадиамски царе Зевея и Салмана, и докара в смущение целия стан.'
ot[7][ 8][13]='Тогава Гедеон, син на Иоаса, се върна от война откъм висините на Херес.'
ot[7][ 8][14]='И улови един момък от жителите сокхотски и го разпита; и той му написа имената на началниците и стареите сокхотски - седемдесет и седем души.'
ot[7][ 8][15]='След това дойде при жителите сокхотски и каза: ето Зевей и Салман, за които ми се присмяхте, думайки: нима ръката на Зевея и Салмана е вече в твои ръце, та да даваме хляб на твоите изморени човеци?'
ot[7][ 8][16]='И взе тръне от пустинята и бодили, па наказа с тях градските стареи, жители на Сокхот,'
ot[7][ 8][17]='и събори Пенуелската кула и изби градските жители.'
ot[7][ 8][18]='И каза на Зевея и Салмана: какви бяха ония, които убихте на Тавор? Те отговориха: бяха като тебе - всеки приличаше на царски син.'
ot[7][ 8][19]='Гедеон рече: те бяха мои братя, синове на майка ми! Жив ми Господ: да бяхте ги оставили живи, не бих ви убил.'
ot[7][ 8][20]='И каза на Иетера, своя първороден син: стани, убий ги. Но момъкът не извади меча си; боеше се, понеже беше още млад.'
ot[7][ 8][21]='Тогава Зевей и Салман казаха: стани сам и ни порази, защото според човека е и силата му. И стана Гедеон, и уби Зевея и Салмана, и взе огърлията, що бяха по шиите на камилите им.'
ot[7][ 8][22]='И казаха израилтяните на Гедеона: владей ни ти и син ти и внук ти, понеже ти ни спаси от ръцете на мадиамци.'
ot[7][ 8][23]='Гедеон им отговори: ни аз ще ви владея, ни моят син ще ви владее; Господ да ви владее.'
ot[7][ 8][24]='Каза им още Гедеон: моля ви за едно, дайте ми всеки по обеца от плячката си. (Защото неприятелите, бидейки измаилтяни, имаха много златни обеци.)'
ot[7][ 8][25]='Те казаха: ще дадем. И постлаха една дреха и хвърляха там всеки по обеца от плячката си.'
ot[7][ 8][26]='Златните обеци, които той изпроси, тежаха хиляда и седемстотин златни (сикли), освен огърлията, копчетата и пурпуровите одежди, които бяха по мадиамските царе, и освен (златните) верижки, що бяха по шиите на камилите им.'
ot[7][ 8][27]='От това Гедеон направи ефод и го тури в своя град, в Офра; и почнаха всички израилтяни блудно да ходят там, подир ефода, който беше примка за Гедеона и за целия му дом.'
ot[7][ 8][28]='Тъй се усмириха мадиамци пред синовете Израилеви и вече не вдигнаха глава, и земята беше спокойна четирийсет години през дните на Гедеона.'
ot[7][ 8][29]='И отиде Иероваал, Иоасов син, и живя в своя дом.'
ot[7][ 8][30]='Гедеон имаше седемдесет сина, произлезли от чреслата му, понеже имаше много жени.'
ot[7][ 8][31]='Също и наложницата, която живееше в Сихем, му роди син, и той му даде име Авимелех.'
ot[7][ 8][32]='И умря Гедеон, синът Иоасов, в дълбока старост, и биде погребан в гроба на баща си Иоаса, в Офра Авиезерова.'
ot[7][ 8][33]='След като Гедеон умря, Израилевите синове пак почнаха да ходят блудно подир Вааловци и си поставиха за бог Ваалверита;'
ot[7][ 8][34]='и Израилевите синове си не спомниха за Господа, своя Бог, Който ги бе избавял от ръцете на всичките им околни врагове,'
ot[7][ 8][35]='и към дома на Иероваала, сиреч на Гедеона, не показаха благодарност за всички добрини, що бе той сторил на Израиля.'
ot[7][ 9][ 0]='|ГЛАВА 9|'
ot[7][ 9][ 1]='Авимелех, Иероваалов син, отиде в Сихем при вуйките си, говори тям и на цялото племе на майчиния си баща и каза:'
ot[7][ 9][ 2]='внушете на всички сихемски жители: кое е по-добро за вас, да ви владеят всички седемдесет синове Иероваалови, или да ви владее един? и спомнете си, че аз съм ваша кост и ваша плът.'
ot[7][ 9][ 3]='Вуйките му внушиха на жителите сихемски всички тия думи за него; и сърцето на тия жители се склони към Авимелеха, понеже си казваха: той е наш брат.'
ot[7][ 9][ 4]='И дадоха му седемдесет сикли сребро от дома на Ваалверита; Авимелех нае за тях безделници и скиталци, които и тръгнаха подире му.'
ot[7][ 9][ 5]='И дойде в дома на баща си в Офра и уби братята си, седемдесетте Иероваалови синове, върху един камък. Остана само Иотам, най-малкият Иероваалов син, защото се беше скрил.'
ot[7][ 9][ 6]='Тогава се събраха всички сихемски жители и целият дом на Мило, и отидоха та поставиха за цар Авимелеха при дъба, що е близо до Сихем.'
ot[7][ 9][7]='Като разказаха за това на Иотама, той отиде и застана навръх планина Гаризим и, като издигна гласа си, викаше и им говореше: чуйте ме, жители сихемски, и Бог ще ви чуе!'
ot[7][ 9][ 8]='Едно време тръгнали дърветата да си помажат цар и казали на маслината: стани ни цар.'
ot[7][ 9][ 9]='Маслината им казала: нима да оставя тлъстината си, с която чествуват богове и човеци, и да тръгна да се скитам по дърветата?'
ot[7][ 9][10]='Тогава казали дърветата на смоковницата: дойди ти, да ни станеш цар.'
ot[7][ 9][11]='Смоковницата им казала: нима да оставя сладостта си и хубавия си плод и да тръгна да се скитам по дърветата?'
ot[7][ 9][12]='И казали дърветата на лозата: дойди ти, да ни станеш цар.'
ot[7][ 9][13]='Лозата им казала: нима да оставя сока си, който весели богове и човеци, и да тръгна да се скитам по дърветата?'
ot[7][ 9][14]='Най-сетне всички дървета казали на тръна: дойди ти, та ни стани цар.'
ot[7][ 9][15]='Трънът казал на дърветата: ако наистина ме туряте за цар над себе си, то дойдете да си починете под сянката ми; ако ли не, ще излезе огън от тръна и ще изгори кедрите ливански.'
ot[7][ 9][16]='И тъй, вижте, по истина и по правда ли постъпихте, като турихте за цар Авимелеха? и добре ли постъпихте с Иероваала и дома му, и съобразно с неговите добрини ли постъпихте?'
ot[7][ 9][17]='За вас се би баща ми, не жалеше живота си и ви избави от ръцете на мадиамци;'
ot[7][ 9][18]='а вие сега въстанахте против дома на баща ми и убихте седемдесетте синове на баща ми върху един камък и турихте за цар над жителите сихемски Авимелеха, сина на робинята му, защото е ваш брат.'
ot[7][ 9][19]='Ако сте днес постъпили по истина и по правда с Иероваала и с дома му, то (да бъде върху ви благословение и) радвайте се на Авимелеха, и той да се радва на вас;'
ot[7][ 9][20]='ако ли не, нека излезе огън от Авимелеха и да изгори жителите сихемски и целия дом на Мило, и да излезе огън от жителите сихемски и от дома на Мило и да изгори Авимелеха.'
ot[7][ 9][21]='И побягна Иотам, избяга и отиде в Беер, и живя там скришно от брата си Авимелеха.'
ot[7][ 9][22]='Авимелех пък царува над Израиля три години.'
ot[7][ 9][23]='И изпрати Бог зъл дух между Авимелеха и жителите на Сихем, и почнаха жителите сихемски да се не покоряват на Авимелеха,'
ot[7][ 9][24]='та по тоя начин да се отмъсти за седемдесетте синове Иероваалови, и кръвта им да се обърне против брата им Авимелеха, който ги уби, и против жителите сихемски, които подкрепиха ръката му, за да избие братята си.'
ot[7][ 9][25]='Жителите сихемски туриха по планинските върхове против него засадници, които обираха всекиго, който минаваше край тях по пътя. За това бе обадено на Авимелеха.'
ot[7][ 9][26]='В Сихем пристигна и Гаал, Еведов син, с братята си, и ходеха по Сихем, и жителите сихемски се ослониха на него.'
ot[7][ 9][27]='И излязоха на полето, и беряха гроздето си, и тъпчеха го в жлебове и ликуваха, и отиваха в дома на своя бог, ядяха и пиеха, и проклинаха Авимелеха.'
ot[7][ 9][28]='Гаал, Еведов син, думаше: кой е Авимелех и що е Сихем, та да му служим? не е ли той Иероваалов син, и не е ли Зевул негов главен началник? служете по-добре на потомците на Емора, баща Сихемов, а нему защо да служим?'
ot[7][ 9][29]='Ако някой дадеше тоя народ в ръцете ми, аз бих изгонил Авимелеха. И казано бе на Авимелеха: увеличи войската си и излизай.'
ot[7][ 9][30]='Зевул, началник на града, чу думите на Гаала, Еведов син, и се силно разгневи.'
ot[7][ 9][31]='Той прати тайно пратеници при Авимелеха да му кажат: ето Гаал, Еведов син, и братята му дойдоха в Сихем, и на`, бунтуват града против тебе;'
ot[7][ 9][32]='затова стани нощес, ти и народът, който се намира с тебе, и постави засада на полето;'
ot[7][ 9][33]='а сутринта, по изгрев-слънце, стани рано и пристъпи към града; и когато той и народът, който е с него, излязат срещу тебе, тогава прави с тях, що ти ръка може.'
ot[7][ 9][34]='И Авимелех стана през нощта, и целият народ, който се намираше с него, и туриха в засада при Сихем четири дружини.'
ot[7][ 9][35]='(Сутринта) Гаал, Еведов син, излезе и застана при градските порти; и стана Авимелех и народът, който бе с него, от засадата.'
ot[7][ 9][36]='Гаал, като видя народа, каза на Зевула: ето, народът се спуща отвръх планините. А Зевул му каза: сянката на планините ти се струва човеци.'
ot[7][ 9][37]='Гаал пак говори и каза: ето народът се спуща от височините, и една дружина иде откъм дъба Меоним.'
ot[7][ 9][38]='И каза му Зевул: де ти са устата, които казваха: "кой е Авимелех, та да му служим?" това е оня народ, който ти презираше; излизай сега и се бий с него.'
ot[7][ 9][39]='И тръгна Гаал пред жителите сихемски и се удари с Авимелеха.'
ot[7][ 9][40]='И Авимелех се спусна подире му, а той побягна от него; и паднаха много убита до самите градски порти.'
ot[7][ 9][41]='И Авимелех остана в Арум, а Гаала и братята му Зевул изгони, за да не живеят в Сихем.'
ot[7][ 9][42]='На другия ден народът излезе в полето, и обадиха за това на Авимелеха.'
ot[7][ 9][43]='Той взе народа си и го раздели на три дружини и ги тури в засада на полето. И като видя, че народът излезе от града, въстана против тях и ги изби.'
ot[7][ 9][44]='Докле Авимелех и дружините, които бяха с него, пристъпиха и застанаха при градските порти, другите две дружини нападнаха на всички, които бяха на полето, и ги избиха.'
ot[7][ 9][45]='И Авимелех се сражава с града целия оня ден, превзе града, изби народа, който беше в него, разруши града и го посея със сол.'
ot[7][ 9][46]='Като чуха това, всички, които бяха в кулата Сихемска, отидоха в кулата на капището на Ваал-Верита.'
ot[7][ 9][47]='Обадиха на Авимелеха, че там се събрали всички, които бяха в кулата Сихемска.'
ot[7][ 9][48]='Тогава Авимелех отиде на планина Селмон, той и целият народ, който беше с него, и взе Авимелех брадви със себе си, насече вейки от дърветата, тури ги на плещите си и каза на народа, който бе с него: вие видяхте, какво правих; скоро правете и вие същото, което и аз.'
ot[7][ 9][49]='И всеки от целия народ насече вейки, тръгнаха след Авимелеха, натрупаха ги при кулата и изгориха с тях кулата с огън, и умряха всички, които бяха в кулата Сихемска, около хиляда мъже и жени.'
ot[7][ 9][50]='После Авимелех отиде в Тевец и обсади го и го превзе.'
ot[7][ 9][51]='Всред града имаше яка кула; там побягнаха всички мъже и жени и всички градски жители, затвориха се и се качиха върху покрива на кулата.'
ot[7][ 9][52]='Авимелех дойде до кулата, заобиколи я и се приближи до вратата на кулата, за да я изгори с огън.'
ot[7][ 9][53]='Тогава една жена хвърли къс от воденичен камък върху главата на Авимелеха и му разби черепа.'
ot[7][ 9][54]='Авимелех веднага повика слугата, оръженосеца си, и му каза: извади меча си и ме умъртви, за да не се каже за мене: жена го уби. И слугата му го прободе, и той умря.'
ot[7][ 9][55]='Израилтяните, като видяха, че Авимелех умря, отидоха всеки в мястото си.'
ot[7][ 9][56]='Тъй въздаде Бог на Авимелеха за злодеянието, което той направи на баща си, като уби седемдесетте си братя.'
ot[7][ 9][57]='И всички злодеяния на сихемските жители Бог обърна върху главите им; и ги постигна клетвата на Иотама, Иероваалов син.'
ot[7][10][ 0]='|ГЛАВА 10|'
ot[7][10][ 1]='След Авимелеха издигна се да избави Израиля Тола, син на Туя, син Додов, от Исахарово коляно. Той живееше в Шамир, на Ефремова планина.'
ot[7][10][ 2]='Той беше съдия над Израиля двайсет и три години, и умря, и биде погребан в Шамир.'
ot[7][10][ 3]='След него се издигна Иаир от Галаад, който беше съдия над Израиля двайсет и две години.'
ot[7][10][ 4]='Той имаше трийсет (и два) сина, които яздеха на трийсет (и две) ослета, и те имаха трийсет (и два) града, които и доднес се наричат Иаирови селища, що са в Галаадската земя.'
ot[7][10][ 5]='И умря Иаир и биде погребан в Камон.'
ot[7][10][ 6]='Израилевите синове продължаваха да правят зло пред очите на Господа и служеха на разни Вааловци и Астарти, и на боговете арамейски, и на боговете сидонски, и на боговете моавски, и на боговете амонитски, и на боговете филистимски, а Господа оставиха и Му не служеха.'
ot[7][10][7]='И разпали се гневът на Господа против Израиля, и Той ги предаде в ръцете на филистимци и в ръцете на амонитци;'
ot[7][10][ 8]='оттогава те притесняваха и мъчеха Израилевите синове осемнайсет години наред, всички Израилеви синове отвъд Иордан в Аморейската земя, която е в Галаад.'
ot[7][10][ 9]='Най-сетне амонитци преминаха Иордан, за да воюват с Иуда и Вениамина и с дома Ефремов. И синовете Израилеви бидоха много притеснени.'
ot[7][10][10]='И викнаха синовете Израилеви към Господа и казаха: съгрешихме пред Тебе, защото оставихме нашия Бог и служихме на Вааловци.'
ot[7][10][11]='И Господ рече на Израилевите синове: не угнетяваха ли ви египтяни и аморейци, амонитци и филистимци,'
ot[7][10][12]='сидонци, амаликитци и моавци, и когато викнехте към Мене, не избавях ли ви от ръцете им?'
ot[7][10][13]='а вие Ме оставихте и почнахте да служите на други богове; затова няма вече да ви избавям;'
ot[7][10][14]='идете, викайте към боговете, които сте избрали, нека те ви избавят в това усилно за вас време.'
ot[7][10][15]='Тогава синовете Израилеви рекоха Господу: съгрешихме; прави с нас всичко, що Ти е угодно, само ни избави сега.'
ot[7][10][16]='И отхвърлиха от себе си чуждите богове и почнаха да служат (само) на Господа. И не изтърпя душата Му страданията Израилеви.'
ot[7][10][17]='Амонитци се събраха и разположиха стан в Галаад; събраха се тъй също Израилевите синове и разположиха стан в Масифа.'
ot[7][10][18]='Народът и началниците Галаадски си казаха един другиму: който почне война против амонитци, той ще бъде началник на всички галаадски жители.'
ot[7][11][ 0]='|ГЛАВА 11|'
ot[7][11][ 1]='Галаадецът Иефтай беше човек храбър; той беше син на блудница; Иефтай бе роден от Галаада.'
ot[7][11][ 2]='И жената на Галаада му роди синове. Когато пораснаха синовете на жената, те изпъдиха Иефтая, като му казаха: ти не си наследник в бащиния ни дом, защото си син на друга жена.'
ot[7][11][ 3]='Тогава Иефтай побягна от братята си и живя в земя Тов; и при Иефтая се събраха безделници и ходеха с него.'
ot[7][11][ 4]='След няколко време амонитци излязоха на война против Израиля.'
ot[7][11][ 5]='Във време на войната на амонитци с израилтяните дойдоха галаадските старейшини да вземат Иефтая от земя Тов,'
ot[7][11][ 6]='и казаха на Иефтая: дойди, стани ни воевода, и ще се бием с амонитци.'
ot[7][11][7]='Иефтай рече на галаадските старейшини: нали ме намразихте и изпъдихте из бащиния ми дом? Защо сте дошли при мене сега, когато сте в беда?'
ot[7][11][ 8]='Галаадските старейшини отговориха на Иефтая: затова дойдохме сега при тебе, за да дойдеш с нас и да се биеш с амонитци и да бъдеш у нас началник на всички жители галаадски.'
ot[7][11][ 9]='И Иефтай рече на галаадските старейшини: ако ме върнете, за да се бия с амонитци, и Господ ми ги предаде, - ще остана ли у вас началник?'
ot[7][11][10]='Галаадските старейшини отговориха на Иефтая: Господ да бъде свидетел между нас, че ще сторим според думата ти!'
ot[7][11][11]='След това Иефтай отиде с галаадските старейшини, и народът го постави за свой началник и воевода, и Иефтай изрече в Масифа всички свои думи пред лицето на Господа.'
ot[7][11][12]='Иефтай изпрати пратеници при амонитския цар да кажат: какво искаш от мене, та си дошъл при мене да воюваш в земята ми?'
ot[7][11][13]='Амонитският цар каза на Иефтаевите пратеници: когато Израил идеше от Египет, завзе земята ми от Арнон до Иавок и Иордан; затова върни ми я смиром (и аз ще отстъпя).'
ot[7][11][14]='(И върнаха се пратениците при Иефтая.) Иефтай още веднъж изпрати пратеници при амонитския цар'
ot[7][11][15]='да му кажат: тъй говори Иефтай: Израил не е завзимал земята Моавска и земята Амонитска;'
ot[7][11][16]='защото, когато идеше из Египет, Израил отиде в пустинята при Червено море и дойде в Кадес;'
ot[7][11][17]='оттам Израил прати пратеници при едомския цар да кажат: "позволи ми да мина през земята ти"; но едомският цар не склони; и при моавския цар праща, но и той се не съгласи; затова Израил остана в Кадес.'
ot[7][11][18]='И тръгна през пустинята, заобиколи земята Едомска и земята Моавска, и дойде до източната граница на Моавската земя, и се разположи на стан отвъд Арнон; но не влиза в пределите Моавски, понеже Арнон е граница на Моав.'
ot[7][11][19]='И изпрати Израил пратеници при Сихона, цар аморейски, цар есевонски, комуто Израил каза: позволи ни да минем през твоята земя за нашето място.'
ot[7][11][20]='Но Сихон се не съгласи да пропусне Израиля през пределите си, и събра Сихон целия си народ, разположи се на стан в Иаац и се удари с Израиля.'
ot[7][11][21]='И Господ, Бог Израилев, предаде Сихона и целия му народ в ръцете на Израиля, и той ги изби; и завладя Израил цялата земя на Аморея, който живееше в оная земя;'
ot[7][11][22]='и те завладяха всички предели на Аморея от Арнон до Иавок и от пустинята до Иордан.'
ot[7][11][23]='И тъй, Господ, Бог Израилев, прогони Аморея пред народа Си Израиля, а ти искаш да я завладееш?'
ot[7][11][24]='Не владееш ли ти това, което ти е дал Хамос, твоят бог? И ние владеем всичко онова, което ни е дал за наследие Господ, Бог наш.'
ot[7][11][25]='Нима ти си по-добър от Валака, Сепфоров син, цар моавски? Карал ли се е той с Израиля или воювал ли е с тях?'
ot[7][11][26]='Израил живее вече триста години в Есевон и в подчинените нему градове, в Ароер и в подчинените нему градове, и във всички градове, които са близо до Арнон; защо през това време не (ги) отнехте?'
ot[7][11][27]='Аз не съм виновен пред тебе, и ти ми правиш зло, като си излязъл на война против мене. Господ Съдия да бъде съдия между синовете Израилеви и амонитци!'
ot[7][11][28]='Но амонитският цар не послуша думите на Иефтая, които той прати до него.'
ot[7][11][29]='И върху Иефтая беше Дух Господен, и той премина Галаад и Манасия, премина Масифа Галаадска, и от Масифа Галаадска отиде при амонитци.'
ot[7][11][30]='И даде Иефтай оброк на Господа, като каза: ако предадеш амонитци в ръцете ми,'
ot[7][11][31]='то като се върна с мир от амонитци, каквото излезе насреща ми от вратата на дома ми, ще бъде за Господа, и ще го принеса всесъжение.'
ot[7][11][32]='И отиде Иефтай при амонитци, за да се срази с тях, и Господ ги предаде в ръцете му;'
ot[7][11][33]='и им нанесе твърде голямо поражение, от Ароер до Минит, в двайсет града, и до Авел-Карамим, и се смириха амонитци пред синовете Израилеви.'
ot[7][11][34]='И дойде Иефтай в Масифа, в дома си, и ето, дъщеря му излиза насреща му с тимпани и хора`: тя му беше едничка; той нямаше още ни син, ни дъщеря.'
ot[7][11][35]='Щом я видя, разкъса дрехата си и каза: ах, дъще моя! ти ме съсипа: и ти си между ония, които нарушиха покоя ми! Аз отворих (за тебе) устата си пред Господа и не мога да се отрека.'
ot[7][11][36]='Тя му каза: татко! ти си отворил устата си пред Господа - прави с мене това, което са произнесли устата ти, щом като Господ е отмъстил чрез тебе на твоите врагове амонитци.'
ot[7][11][37]='И каза на баща си: направи ми само ето що: пусни ме за два месеца; аз ще отида, ще се възкача на планините и ще оплача моминството си с моите дружки.'
ot[7][11][38]='Той каза: иди. И я пусна за два месеца. Тя отиде с дружките си и оплаква моминството си в планините.'
ot[7][11][39]='След два месеца тя се върна при баща си, и той извърши над нея оброка си, що даде, и тя не позна мъж. И стана обичай у Израиля,'
ot[7][11][40]='щото всяка година дъщерите Израилеви да отиват и оплакват дъщерята на галаадеца Иефтая, четири дена всяка година.'
ot[7][12][ 0]='|ГЛАВА 12|'
ot[7][12][ 1]='Ефремци се събраха, дойдоха в Севина и казаха на Иефтая: защо ти ходи да воюваш с амонитци, а нас не повика със себе си? Ние ще изгорим с огън дома ти заедно с тебе.'
ot[7][12][ 2]='Иефтай им каза: аз и народът ми имахме с амонитци силна свада: аз ви виках, но вие не ме избавихте от ръцете им;'
ot[7][12][ 3]='като видях, че вие няма да ме избавите, изложих живота си на опасност и отидох против амонитци, и Господ ги предаде в ръцете ми; защо сте дошли сега да воювате с мене?'
ot[7][12][ 4]='Тогава Иефтай събра всички галаадски жители и се удари с ефремци, и жителите галаадски избиха ефремци, думайки: вие сте бежанци Ефремови, а Галаад е посред Ефрема и посред Манасия.'
ot[7][12][ 5]='И галаадци завзеха брода през Иордан от ефремци, и когато някой от оцелелите ефремци кажеше: "позволете ми да премина", жителите галаадски му казваха: не си ли ти ефремец? Той казваше: "не".'
ot[7][12][ 6]='Те му казваха: "речи шиболет", а той казваше: "сиболет", и не можеше иначе да изговори. Тогава те го взимаха и заколваха при брода през Иордан. И в това време от ефремци паднаха четирийсет и две хиляди.'
ot[7][12][7]='Иефтай беше съдия над Израиля шест години, и умря галаадецът Иефтай, и биде погребан в един от галаадските градове.'
ot[7][12][ 8]='След него беше съдия над Израиля Есевон от Витлеем.'
ot[7][12][ 9]='Той имаше трийсет сина, и трийсет дъщери отпусна из дома (омъжени), а трийсет дъщери взе отвън за синовете си, и беше съдия над Израиля седем години.'
ot[7][12][10]='Есевон умря и биде погребан във Витлеем.'
ot[7][12][11]='След него беше съдия над Израиля завулонецът Елон и съди Израиля десет години.'
ot[7][12][12]='И умря завулонецът Елон и биде погребан в Айалон, в Завулоновата земя.'
ot[7][12][13]='След него беше съдия над Израиля Авдон, син на пиратонеца Хилела.'
ot[7][12][14]='Той имаше четирийсет сина и трийсет внука, които яздеха на седемдесет ослета; той съди Израиля осем години.'
ot[7][12][15]='И умря Авдон, син на пиратонеца Хилела, и биде погребан в Пиратон, в земята Ефремова, в планината Амаликова.'
ot[7][13][ 0]='|ГЛАВА 13|'
ot[7][13][ 1]='Израилевите синове продължаваха да правят зло пред очите на Господа, и Господ ги предаде в ръцете на филистимци за през четирийсет години.'
ot[7][13][ 2]='В онова време имаше един човек от Цора, от Дановото племе, на име Маной; жена му беше безплодна и не раждаше.'
ot[7][13][ 3]='И Ангел Господен се яви на жената и й рече: ето, ти си безплодна и не раждаш; но ще заченеш и ще родиш син;'
ot[7][13][ 4]='затова пази се, не пий вино и сикер и не яж нищо нечисто;'
ot[7][13][ 5]='защото ето, ще заченеш и ще родиш син, и бръснач няма да се докосне до главата му, понеже от самата майчина утроба тоя младенец ще бъде назорей Божий, и ще почне да избавя Израиля от филистимски ръце.'
ot[7][13][ 6]='Жената дойде и каза на мъжа си: човек Божий идва при мене, който имаше вид на Ангел Божий, вид твърде почтен; аз го не попитах, отде е, и той ми не каза името си;'
ot[7][13][7]='той ми каза: "ето, ще заченеш и ще родиш син; затова не пий вино и сикер и не яж нищо нечисто, понеже младенецът от самата майчина утроба до смъртта си ще бъде назорей Божий".'
ot[7][13][ 8]='Маной се помоли Господу и каза: Господи! нека дойде пак при нас човекът Божий, когото си пращал, и ни научи, какво да правим с младенеца, който ще се роди.'
ot[7][13][ 9]='Бог чу гласа на Маноя, и Ангел Божий пак дойде при жената, когато тя беше на полето, и Маной, мъж й, не беше с нея.'
ot[7][13][10]='Жената тоз час се затече и обади на мъжа си и му каза: ето, яви ми се човекът, който преди идва при мене.'
ot[7][13][11]='Маной стана и тръгна с жена си, и дойде при оня човек и му каза: ти ли си човекът, който си говорил с тая жена? (Ангелът) каза: аз.'
ot[7][13][12]='И рече Маной: и тъй, ако се изпълни думата ти, как да постъпваме с тоя младенец и какво да правим с него?'
ot[7][13][13]='Ангел Господен каза на Маноя: нека той се пази от всичко, за което говорих на жената;'
ot[7][13][14]='нека не яде нищо, което лозата ражда; нека не пие вино и сикер, да не яде нищо нечисто и да пази всичко, каквото й заповядах.'
ot[7][13][15]='И Маной рече на Ангела Господен: позволи да те задържа, докле ти сготвим козле.'
ot[7][13][16]='Ангел Господен каза на Маноя: макар и да ме задържиш, аз няма да ям твоя хляб; ако ли пък искаш да извършиш всесъжение Господу, принеси го. Маной не знаеше, че това е Ангел Господен.'
ot[7][13][17]='Маной попита Ангела Господен: как ти е името? за да те прославим, кога се изпълни думата ти.'
ot[7][13][18]='Ангел Господен му отговори: защо питаш за името ми? то е чудно.'
ot[7][13][19]='И взе Маной козлето и хлебния принос и принесе ги Господу върху камък. И Той стори чудо, което видяха Маной и жена му.'
ot[7][13][20]='Когато пламъкът почна да се издига от жертвеника към небето, Ангел Господен се издигна в жертвения пламък. Като видяха това, Маной и жена му паднаха ничком на земята.'
ot[7][13][21]='И Ангел Господен стана невидим за Маноя и жена му. Тогава Маной узна, че това беше Ангел Господен.'
ot[7][13][22]='И рече Маной на жена си: бездруго ще умрем, понеже видяхме Бога.'
ot[7][13][23]='Жена му каза: ако Господ искаше да ни умъртви, не би приел от ръцете ни всесъжение и хлебен принос, и не би ни показал всичко онова, и сега не би ни открил това.'
ot[7][13][24]='И жената роди син и го нарече с име Самсон. И младенецът растеше, и Господ го благославяше.'
ot[7][13][25]='И Дух Господен почна да действува в него в Дановия стан, между Цора и Естаол.'
ot[7][14][ 0]='|ГЛАВА 14|'
ot[7][14][ 1]='И отиде Самсон в Тимната и видя в Тимната жена от филистимските дъщери (и тя му се понрави).'
ot[7][14][ 2]='Той отиде и обади на баща си и на майка си и каза: видях в Тимната жена от филистимските дъщери; вземете ми я за жена.'
ot[7][14][ 3]='Баща му и майка му казаха: нима няма жени между дъщерите на братята ти и в целия ми народ, че отиваш да взимаш жена от необрязаните филистимци? А Самсон отговори на баща си: нея ми вземи, понеже тя ми се понрави.'
ot[7][14][ 4]='Баща му и майка му не знаеха, че това е от Господа, и че той търси случай да отмъсти на филистимци. В това време филистимци владееха над Израиля.'
ot[7][14][ 5]='И отиде Самсон с баща си и майка си в Тимната, и когато се приближаваха до Тимнатските лозя, ето един млад лъв, рикайки иде насреща му.'
ot[7][14][ 6]='И Дух Господен слезе върху му, и той разкъса лъва като яре; а в ръката му нямаше нищо. И не каза на баща си и на майка си, какво бе направил.'
ot[7][14][7]='И дойде и поговори с жената, и тя се понрави на Самсона.'
ot[7][14][ 8]='Подир няколко дена, той пак отиде, за да я вземе, и се отби да погледне лъвовия труп, и ето, рой пчели в лъвовия труп и мед.'
ot[7][14][ 9]='Той взе от меда в ръцете си, тръгна и яде из пътя; и когато дойде при баща си и майка си, даде и тям; и те ядоха; ала им не каза, че е взел тоя мед от лъвовия труп.'
ot[7][14][10]='Дойде и баща му при жената, и там Самсон даде (седемдневна) гощавка, както обикновено правят младоженците.'
ot[7][14][11]='И щом го видяха там, избраха трийсет брачни другари, които да бъдат при него.'
ot[7][14][12]='И каза им Самсон: ще ви задам една гатанка; ако ми я отгатнете през седемте дена на гощавката и отгатнете вярно, ще ви дам трийсет синдона {Риза от тънко платно} и трийсет премени;'
ot[7][14][13]='ако ли пък не можете ми я отгатна, дайте ми вие трийсет синдона и трийсет премени. Те му казаха: задай гатанката си, ще послушаме.'
ot[7][14][14]='И им каза: из ядача излезе ядиво, и из силния излезе сладко. И три дни не можаха да отгатнат гатанката.'
ot[7][14][15]='На седмия ден те казаха на Самсоновата жена: придумай мъжа си, да ни отгатне гатанката; инак ще изгорим с огън тебе и бащиния ти дом; нима ни поканихте, за да ни оберете?'
ot[7][14][16]='И плака пред Самсона жена му, думайки: ти ме мразиш и не ме обичаш; ти зададе гатанка на синовете на моя народ, а мен я не отгатваш. Той й каза: на баща си и на майка си я не отгатнах, та на тебе ли ще отгатна?'
ot[7][14][17]='И плака тя пред него седем дена, докле трая гощавката им. Най-сетне на седмия ден той й я отгатна, понеже тя усилено го молеше. А тя отгатна гатанката на синовете на своя народ.'
ot[7][14][18]='И на седмия ден преди залез-слънце казаха му гражданите: що е по-сладко от мед, и що е по-силно от лъв? Той им каза: да не бяхте орали с моята телица, не бихте отгатнали гатанката ми.'
ot[7][14][19]='И Дух Господен слезе върху него, и той отиде в Аскалон, дето уби трийсет души, смъкна от тях дрехите, и даде премените им на ония, които бяха отгатнали гатанката.'
ot[7][14][20]='А жената на Самсона се омъжи за сватбения му другар, който му беше приятел.'
ot[7][15][ 0]='|ГЛАВА 15|'
ot[7][15][ 1]='Подир няколко дена, по пшенична жетва, дойде Самсон да се повиди с жена си, като донесе със себе си едно яре; и когато каза: "ще вляза при жена си в спалнята", баща й му не даде да влезе.'
ot[7][15][ 2]='И каза баща й: аз помислих, че ти си я намразил, и я дадох на приятеля ти; ето, по-малката сестра е по-хубава от нея; нека тя бъде твоя вместо нея.'
ot[7][15][ 3]='Но Самсон им рече: сега ще бъда прав пред филистимци, ако им сторя зло.'
ot[7][15][ 4]='И отиде Самсон и налови триста лисици и, като взе свещи, свърза опашка с опашка и привърза по свещ между две опашки;'
ot[7][15][ 5]='запали свещите, и пусна лисиците в посевите филистимски, та изгори и кръстци и непожънато жито, и лозя и маслинени градини.'
ot[7][15][ 6]='И думаха филистимци: кой направи това? И казаха: Самсон, зетят на тимнатеца, понеже той отнел жена му и я дал на другаря му. Тогава филистимци отидоха и изгориха с огън нея и (дома на) баща й.'
ot[7][15][7]='Самсон им каза: макар и да направихте това, аз ще си отмъстя на вас самите и само тогава ще се успокоя.'
ot[7][15][ 8]='И той им пречупи пищялите и бедрата, и отиде та заседна в пролома на скала Етам.'
ot[7][15][ 9]='И отидоха филистимци, разположиха стан в Иудея, и се простряха дори до Лехи.'
ot[7][15][10]='И жителите на Иудея попитаха: защо сте излезли против нас? Те отговориха: дойдохме да вържем Самсона, за да постъпим с него тъй, както той постъпи с нас.'
ot[7][15][11]='И три хиляди души иудеи отидоха при пролома на скала Етам и казаха на Самсона: нима не знаеш, че филистимци владеят над нас? Какво ни докара? Той им отговори: както те постъпиха с мене, тъй и аз постъпих с тях.'
ot[7][15][12]='И му казаха: дойдохме да те свържем, за да те предадем в ръцете на филистимци. А Самсон им каза: закълнете ми се, че няма да ме убиете.'
ot[7][15][13]='Те му отговориха: не, ние само ще те вържем и ще те предадем в ръцете им, но колкото за убиване, няма да те убием. И го свързаха с две нови въжета и го подкараха от пролома.'
ot[7][15][14]='Когато приближи до Лехи, филистимци го посрещнаха с вик. И Дух Господен слезе върху него, и въжата на ръцете му станаха като прегорял лен, и връзките му паднаха от ръцете му.'
ot[7][15][15]='Па намери прясна ослина челюст, протегна ръка, взе я и уби с нея хиляда души.'
ot[7][15][16]='И рече Самсон: с ослина челюст убих тълпа, две тълпи, с ослина челюст убих хиляда души.'
ot[7][15][17]='Като каза това, хвърли челюстта от ръката си и нарече това място: "Рамат-Лехи" {Хвърлена челюст}.'
ot[7][15][18]='И усети силна жажда; викна към Господа и каза: Ти извърши с ръката на Твоя раб това велико избавление; а сега умирам от жажда и ще падна в ръцете на необрязаните.'
ot[7][15][19]='И отвори Бог яма в Лехи, и потече от нея вода. Той се напи, духът му се върна, и той оживя; затова бе наречено това място: "извор на молещия се", който е в Лехи и доднес.'
ot[7][15][20]='И той беше съдия над Израиля в дните на филистимци двайсет години.'
ot[7][16][ 0]='|ГЛАВА 16|'
ot[7][16][ 1]='Веднъж Самсон дойде в Газа; там видя една блудница и влезе при нея.'
ot[7][16][ 2]='Обадиха на жителите на Газа: Самсон дойде тук. И обикаляха, причакваха го цяла нощ при градските порти и се спотаяваха цяла нощ, думайки: до съмване ще чакаме и ще го убием.'
ot[7][16][ 3]='А Самсон спа до среднощ; посред нощ стана, сграбчи вратите на градските порти с двата спонеца, подигна ги заедно със заворите, тури ги на плещите си и ги занесе навръх планината, която е на пътя за Хеврон (и ги сложи там).'
ot[7][16][ 4]='След това той обикна една жена, която живееше в долина Сорек; името и беше Далида.'
ot[7][16][ 5]='Дойдоха при нея филистимските владелци и й казаха: придумай го и узнай, в какво му е голямата сила, и как да го надвием, за да го вържем и да го усмирим; ние пък ще ти дадем за това всеки по хиляда и сто сикли сребро.'
ot[7][16][ 6]='Тогава Далида попита Самсона: кажи ми, в какво ти е голямата сила, и с какво биха те вързали, за да те усмирят?'
ot[7][16][7]='Самсон й отговори: ако ме вържат със седем сурови тетиви, още неизсъхнали, аз ще стана безсилен и ще бъда като другите човеци.'
ot[7][16][ 8]='И донесоха й филистимските владелци седем сурови тетиви, още неизсъхнали, и тя го върза с тях;'
ot[7][16][ 9]='в това време един седеше скрит в спалнята й; и тя каза: Самсоне! филистимци идат върху ти. Той разкъса тетивите, както разкъсват кълчищен конец, кога го прегори огън. И не се узна силата му.'
ot[7][16][10]='И Далида каза на Самсона: ето, ти ме измами и ми каза лъжа; кажи ми сега, с какво може да те вържат?'
ot[7][16][11]='Той й отговори: ако ме вържат с нови въжа, които не са били в работа, аз ще стана безсилен и ще бъда като другите човеци.'
ot[7][16][12]='Далида взе нови въжа, върза го и му каза: Самсоне! филистимци идат върху ти. (В това време един седеше скрит в спалнята.) И той ги скъса от ръцете си като конци.'
ot[7][16][13]='И Далида каза на Самсона: ти все ме мамиш и ми говориш лъжа; кажи ми, с какво може да те свържат? Той отговори: ако втъчеш седемте плетеници на главата ми в тъканта и ги заковеш с гвоздей към кросното (аз ще бъда безсилен като другите човеци).'
ot[7][16][14]='И Далида (го приспа на коленете си. И когато той заспа, Далида взе седемте плетеници на главата му,) закова ги в кросното и му рече: филистимци идат върху ти, Самсоне! Той се събуди от съня си и измъкна кросното заедно с тъканта (и не се узна силата му).'
ot[7][16][15]='И Далида му каза: защо думаш: "обичам те", а сърцето ти не е с мене? Ето, измами ме три пъти и ми не каза, в какво ти е голямата сила.'
ot[7][16][16]='И понеже тя го отегчаваше с думите си всеки ден и го мъчеше, душата му се натъжи до смърт.'
ot[7][16][17]='И той й откри цялото си сърце, като й каза: бръснач не се е докосвал до главата ми, защото аз съм назорей Божий от майчината си утроба: ако ме остриже някой, ще ме напусне силата ми; аз ще отслабна и ще бъда като другите човеци.'
ot[7][16][18]='Далида, като видя, че той й откри цялото си сърце, изпрати и повика филистимските владелци, като им каза: дойдете сега; той ми откри цялото си сърце. И дойдоха при нея филистимските владелци и донесоха сребро в ръцете си.'
ot[7][16][19]='И (Далида) го приспа на коленете си, па повика един човек, та му заповяда да остриже седемте плетеници на главата му. И почна той да отслабва, и силата му го напусна.'
ot[7][16][20]='Тя каза: филистимци идат върху ти, Самсоне! Той се събуди от съня си и каза: ще отида, както и по-преди, и ще се освободя. Ала не знаеше, че Господ отстъпи от него.'
ot[7][16][21]='Филистимци го хванаха и му извадиха очите, доведоха го в Газа и го обковаха с две медни вериги, и той мелеше в затвора.'
ot[7][16][22]='Между това космите на главата му, както бяха остригани, почнаха да растат.'
ot[7][16][23]='Филистимските владелци се събраха, за да принесат голяма жертва на Дагона, своя бог, и да се повеселят, и казаха: нашият бог предаде в ръцете ни врага ни Самсона.'
ot[7][16][24]='Също и народът, като видя, прославяше своя бог, думайки: нашият бог предаде в ръцете ни врага ни и опустошителя на нашата земя, който изби много от нас.'
ot[7][16][25]='И когато се развесели сърцето им, казаха: повикайте Самсона (от затвора), нека ни повесели. И повикаха Самсона от затвора, и той ги веселеше, (и му удряха плесници) и го туриха между стълбовете.'
ot[7][16][26]='И Самсон каза на момчето, което го водеше за ръка: заведи ме да напипам стълбовете, на които се крепи домът, и да се облегна на тях. (Момчето тъй и направи.)'
ot[7][16][27]='А домът беше пълен с мъже и жени: там бяха всички филистимски владелци, и на покрива имаше до три хиляди мъже и жени, които гледаха на веселящия ги Самсона.'
ot[7][16][28]='Викна Самсон към Господа и рече: Господи Боже! спомни си за мене и ме подкрепи само сега, о Боже! за да си отмъстя изведнъж на филистимци за двете си очи.'
ot[7][16][29]='И измести Самсон от мястото двата средни стълба, на които се крепеше домът, като наблегна на тях, на единия с дясната си ръка, на другия с лявата.'
ot[7][16][30]='И Самсон рече: умри, душо моя, с филистимци! И наблегна с всичка сила, и домът рухна върху владелците и върху целия народ, който беше с него. И умрелите, които (Самсон) умъртви при смъртта си, бяха повече, отколкото той беше умъртвил през живота си.'
ot[7][16][31]='И дойдоха братята му и целият му бащин дом, взеха го, па отидоха и го погребаха между Цора и Естаол, в гроба на баща му Маноя. Той беше съдия над Израиля двайсет години. (След Самсона издигна се Емегар, Енанов син, и изби от другоплеменниците шестстотин души, освен добитъка. И той избави Израиля.)'
ot[7][17][ 0]='|ГЛАВА 17|'
ot[7][17][ 1]='Имаше един човек от Ефремова планина, на име Миха.'
ot[7][17][ 2]='Той каза на майка си: хилядата и сто сикли сребро, които ти бяха откраднати и за които ти изрече пред мене проклятие, това сребро е у мене, аз го взех. Майка му каза: благословен да бъде син ми пред Господа!'
ot[7][17][ 3]='И той върна на майка си хилядата и сто сикли сребро. И майка му рече: това сребро посветих от себе си Господу за (тебе,) моя син, за да направиш от него истукан и излян кумир; и тъй, давам ти го.'
ot[7][17][ 4]='Но той върна среброто майци си. Майка му взе двеста сикли сребро и ги даде на леяра. Той направи от тях истукан и излян кумир, който и стоеше в дома на Миха.'
ot[7][17][ 5]='И тъй, Миха имаше дом Божий. И направи той ефод и терафим и посвети едного от синовете си, за да му бъде свещеник.'
ot[7][17][ 6]='В ония дни Израил нямаше цар, всеки правеше, каквото смяташе за право.'
ot[7][17][7]='Тогава живееше там един момък, левит, из Витлеем Иудейски, от Иудино коляно;'
ot[7][17][ 8]='тоя човек излезе от град Витлеем Иудейски, за да проживее, дето намери, и, като вървеше по пътя, дойде в Ефремова планина, в дома на Миха.'
ot[7][17][ 9]='И Миха го попита: отде идеш? Той му отговори: аз съм левит от Витлеем Иудейски и отивам да проживея, дето намеря.'
ot[7][17][10]='А Миха му каза: остани у мене и бъди ми отец и свещеник; ще ти давам годишно по десет сикли сребро, потребното облекло и прехрана.'
ot[7][17][11]='Левитът отиде и се съгласи да остане у оня човек, и тоя момък му беше като син.'
ot[7][17][12]='Миха посвети левита, и тоя момък му беше свещеник и живя в дома на Миха.'
ot[7][17][13]='И Миха си рече: сега зная, че Господ ще ми прави добро, защото имам левит за свещеник.'
ot[7][18][ 0]='|ГЛАВА 18|'
ot[7][18][ 1]='В ония дни Израил нямаше цар; и в ония дни Дановото коляно търсеше си дял, дето да се засели, защото дотогава не му се беше паднал пълен дял между Израилевите колена.'
ot[7][18][ 2]='И Дановите синове изпратиха от племето си петима храбри мъже, от Цора и Естаол, за да обгледат земята и да я изучат, и им казаха: идете, изучете земята. Те дойдоха в Ефремова планина близо до дома на Миха и там пренощуваха.'
ot[7][18][ 3]='Като бяха при дома на Миха, те познаха гласа на младия левит, влязоха там и го попитаха: кой те доведе тука? какво правиш тука? и защо си тука?'
ot[7][18][ 4]='Той им отговори: това и това стори за мене Миха, нае ме, и аз съм му свещеник.'
ot[7][18][ 5]='Те му казаха: попитай Бога, за да знаем, сполучлив ли ще бъде пътят ни, по който сме тръгнали.'
ot[7][18][ 6]='Свещеникът им каза: вървете смиром; пред Господа е пътят ви, по който сте тръгнали.'
ot[7][18][7]='И петимата мъже тръгнаха, и дойдоха в Лаис, и видяха тамошния народ, че си живее спокойно, по обичая на сидонци, че е тих и безгрижен, и че нямаше в оная земя, кой да онеправдава в нещо, или да има власт: тоя народ живееше далеч от сидонци и с никого нямаха никаква работа.'
ot[7][18][ 8]='И (петимата души) се върнаха при братята си в Цора и Естаол, и братята им ги попитаха: какво свършихте?'
ot[7][18][ 9]='Те отговориха: станете да отидем против тях; ние видяхме земята, тя е твърде хубава; какво, вие се двоумите? не се бавете да тръгнете и да завладеете оная земя;'
ot[7][18][10]='кога тръгнете, ще дойдете при един народ безгрижен, и оная земя е широка; Бог я предава във ваши ръце; мястото е такова, че няма оскъдия в нищо, що дава земята.'
ot[7][18][11]='И тръгнаха оттам, от Дановото коляно, от Цора и Естаол, шестстотин души, препасани с войнишко оръжие.'
ot[7][18][12]='Те тръгнаха и се разположиха на стан в Кириатиарим, в Иудея. Затова и доднес наричат онова място Данов стан. Той е оттатък Кириатиарим.'
ot[7][18][13]='Оттука те тръгнаха за Ефремова планина и дойдоха при дома на Миха.'
ot[7][18][14]='И петимата мъже, които бяха ходили да обглеждат земята Лаис, казаха на братята си: знаете ли, че в един от тия домове има ефод, терафим, истукан и излян кумир? и тъй, помислете, какво да се прави.'
ot[7][18][15]='И се отбиха там и влязоха в дома на младия левит, в дома на Миха, и го поздравиха.'
ot[7][18][16]='А шестстотинте Данови синове, препасани с войнишко оръжие, стояха при вратата.'
ot[7][18][17]='Петимата пък души, които бяха ходили да обглеждат земята, отидоха, влязоха там, взеха истукана и ефода, терафима и изления кумир. А свещеникът стоеше при вратата с шестстотинте души, препасани с войнишко оръжие.'
ot[7][18][18]='Когато влязоха в дома на Миха и взеха истукана, ефода, терафима и изления кумир, свещеникът им каза: какво правите?'
ot[7][18][19]='Те му отговориха: мълчи, тури ръка на устата си и върви с нас и бъди ни отец и свещеник; по-добре ли ти е да бъдеш свещеник в дома на едного човека, отколкото да бъдеш свещеник в Израилево коляно или племе?'
ot[7][18][20]='Свещеникът се зарадва, взе ефода, терафима и истукана (и изления кумир), и тръгна с народа.'
ot[7][18][21]='Те се обърнаха и тръгнаха, и изпратиха напред децата, добитъка и тежките работи.'
ot[7][18][22]='Когато се отдалечиха от дома на Миха, (Миха и) жителите от домовете, съседни с Миховия дом, се събраха и се втурнаха подир Дановите синове'
ot[7][18][23]='и викнаха на Дановите синове. Дановите синове се обърнаха и казаха на Миха: какво ти е, та викаш толкова?'
ot[7][18][24]='Миха отговори: взехте ми боговете, които бях направил, и свещеника, и заминахте: какво ми остава още, та казвате: какво ти е?'
ot[7][18][25]='Дановите синове му казаха: да не чуваме гласа ти; инак, някои от нас, като се разсърдят, ще ви нападнат, и ти ще погубиш себе си и челядта си.'
ot[7][18][26]='И Дановите синове си тръгнаха в пътя; а Миха, като видя, че те са по-силни от него, тръгна си назад и се върна у дома си.'
ot[7][18][27]='А (Дановите синове) взеха това, което бе направил Миха, и свещеника, който беше у него, и отидоха в Лаис против спокойния и безгрижен народ, и го избиха с меч, а града изгориха с огън.'
ot[7][18][28]='Нямаше кой да помогне, защото той беше отдалечен от Сидон и с никого нямаше работа. Тоя град се намираше в долината, що е близо до Бет-Рехов. И съградиха отново град и се заселиха в него,'
ot[7][18][29]='като нарекоха града с име Дан, по името на баща си Дана, Израилев син; а по-преди оня град се наричаше Лаис.'
ot[7][18][30]='И Дановите синове си поставиха истукан; Ионатан пък, син на Гирсона, Манасиев син, той и синовете му, бяха свещеници в Дановото коляно до деня, когато жителите на оная земя се преселиха;'
ot[7][18][31]='и имаха си истукан, който беше направен от Миха, през всичкото време, докле домът Божий се намираше в Силом.'
ot[7][19][ 0]='|ГЛАВА 19|'
ot[7][19][ 1]='В ония дни, когато Изриил нямаше цар, живееше един левит на склона на Ефремова планина. Той си взе наложница от Витлеем Иудейски.'
ot[7][19][ 2]='Наложницата му се скара с него и си отиде в бащиния си дом във Витлеем Иудейски и остана там четири месеца.'
ot[7][19][ 3]='Мъж й стана и отиде при нея, за да я придума и да я върне при себе си. С него беше слугата му и два осела. Тя го въведе в бащината си къща.'
ot[7][19][ 4]='Тъстът му, бащата на тая млада жена, като го видя, посрещна го радостно и го задържа. И той прекара у него три дни: ядоха, пиха и нощуваха там.'
ot[7][19][ 5]='На четвъртия ден станаха рано, стана и той, за да си върви. И бащата на младата жена каза на зетя си: подкрепи сърцето си с къшей хляб, и след това ще тръгнете.'
ot[7][19][ 6]='Те останаха, и двамата заедно ядоха и пиха. И бащата на младата жена каза на тоя човек: остани още една нощ, и нека се повесели сърцето ти.'
ot[7][19][7]='Човекът бе станал, за да си върви, но тъстът му го склони, и той пак нощува там.'
ot[7][19][ 8]='На петия ден сутринта той стана, за да си върви. И бащата на младата жена каза: подкрепи сърцето си (с хляб), и почакайте, докле се превали денят. И ядоха двамата (и пиха).'
ot[7][19][ 9]='И стана човекът да си върви, той, наложницата му и слугата му. И тъстът му, баща на младата жена, му каза: ето, взе да се мръква, пренощувайте, моля ви; ето, денят е на свършване, пренощувай тука, нека се повесели сърцето ти; утре ранко тръгнете на път, и ще си идеш у дома си.'
ot[7][19][10]='Но мъжът не се съгласи да пренощува, стана и тръгна; и наближи до Иевус, който е сега Иерусалим; с него двата натоварени осела и наложницата му с него.'
ot[7][19][11]='Когато бяха близо до Иевус, денят се беше вече превалил. И слугата каза на господаря си: да се отбием в тоя иевусейски град и да пренощуваме в него.'
ot[7][19][12]='Господарят му отговори: не, няма да отидем в град на другоплеменници, които не са от синовете Израилеви, а ще гоним Гива.'
ot[7][19][13]='И каза на слугата си: ще стигнем до едно от тия места и ще нощуваме в Гива, или в Рама.'
ot[7][19][14]='И тръгнаха, и вървяха, и слънце ги залезе близо при Гива Вениаминова.'
ot[7][19][15]='И те се отбиха там, за да идат да пренощуват в Гива. Като влезе, той седна на градската стъгда, ала никой ги не покани у дома си да пренощуват.'
ot[7][19][16]='И ето, един старец си идваше вечерта от полска работа; той беше родом от Ефремова планина и живееше в Гива. Жителите пък от това място бяха Вениаминови синове.'
ot[7][19][17]='Като подигна очи, той видя на градската стъгда пътника. И старецът попита: къде отиваш и отде идеш?'
ot[7][19][18]='Той му отговори: от Витлеем Иудейски отиваме за Ефремова планина, отдето съм аз; ходих до Витлеем Иудейски, а сега отивам към дома Господен; и никой ме не поканва у дома си;'
ot[7][19][19]='имаме си и слама и храна за ослите си; също хляб и вино за мене и за твоята рабиня и за тоя слуга има у твоите раби, за нищо нямаме нужда.'
ot[7][19][20]='Старецът му каза: бъди спокоен: каквато нужда имаш, аз ще се погрижа, само на улицата не нощувай.'
ot[7][19][21]='И го заведе у дома си и даде храна на ослите (му), а сами те умиха нозете си, ядоха и пиха.'
ot[7][19][22]='Когато развеселиха сърцето си, ето, градските жители, развратници, заобиколиха къщата, захлопаха на вратата и думаха на стареца, стопанин на къщата: изведи човека, който влезе в къщата ти, за да го познаем.'
ot[7][19][23]='Стопанинът на къщата излезе при тях и им каза: не, братя мои, не правете зло, когато тоя човек е влязъл в къщата ми, не правете това безумие;'
ot[7][19][24]='ето, аз имам дъщеря мома, и той има наложница; ще ги изведа, опозорете ги и правете с тях, каквото ви е угодно; а с тоя човек не правете това безумие.'
ot[7][19][25]='Но те не искаха да го слушат. Тогава мъжът взе наложницата си и я изведе при тях на улицата. Те я познаха и изнасилваха цяла нощ до сутринта. И я пуснаха призори.'
ot[7][19][26]='И призори дойде жената, и падна при къщните врата на човека, у когото беше господарят й, и лежа до съмване.'
ot[7][19][27]='Господарят й стана сутринта, отвори къщните врата и излезе, за да тръгне на път: и ето, наложницата му лежи пред къщните врата, и ръцете й на прага.'
ot[7][19][28]='Той й каза: стани, ще вървим. Но отговор нямаше (защото тя бе умряла). Той я тури на осела, стана и замина за мястото си.'
ot[7][19][29]='Като дойде у дома си, взе нож, улови наложницата си, наряза я по членовете й на дванайсет части и изпрати по всички предели Израилеви.'
ot[7][19][30]='Всеки, който видя това, думаше: не е бивало и не е виждано такова нещо от деня, когато Израилевите синове излязоха из Египетската земя доднес. (На проводените пък от него човеци той заповяда и каза: тъй думайте по цял Израил: бивало ли е някога такова нещо?) Размислете за това, посъветвайте се и кажете.'
ot[7][20][ 0]='|ГЛАВА 20|'
ot[7][20][ 1]='Тогава излязоха всички синове Израилеви, и се събра цялото общество като един човек от Дан до Вирсавия и Галаадската земя пред Господа в Масифа.'
ot[7][20][ 2]='Събраха се (пред Господа) началниците на целия народ, всички колена Израилеви, в събранието на народа Божий, - четиристотин хиляди пешаци меченосци.'
ot[7][20][ 3]='Вениаминовите синове чуха, че синовете Израилеви са дошли в Масифа. И Израилевите синове попитаха: кажете, как е станало това зло?'
ot[7][20][ 4]='Левитът, мъжът на убитата жена, отговори и каза: дойдох с наложницата си да пренощувам в Гива Вениаминова;'
ot[7][20][ 5]='и дигнаха се против мене жителите на Гива и през нощта заобиколиха зарад мене къщата; мене крояха да убият, а наложницата ми изтощиха (след като я изнасилваха), тъй че тя умря;'
ot[7][20][ 6]='аз взех наложницата си, нарязах я и я разпратих по всички области на владението Израилево, понеже те извършиха беззаконно и срамно дело в Израиля;'
ot[7][20][7]='ето, всички вие, синове Израилеви, разгледайте това дело и решете тук.'
ot[7][20][ 8]='И дигна се целият народ като един човек и каза: никой няма да отиде в шатрата си и никой няма да се върне у дома си;'
ot[7][20][ 9]='и ето какво ще сторим сега с Гива: (да отидем) против нея по жребие;'
ot[7][20][10]='ще вземам по десет души на сто от всички Израилеви колена, по сто на хиляда и по хиляда на десет хиляди, за да донесат храна за народа, който ще иде против Гива Вениаминова да я накаже за срамотията, що е извършила против Израиля.'
ot[7][20][11]='И всички израилтяни се събраха против града единодушно, като един човек.'
ot[7][20][12]='И Израилевите колена пратиха да кажат на цялото Вениаминово коляно: каква гнусотия е извършена у вас!'
ot[7][20][13]='Предайте ония развратници, които са в Гива; ние ще ги убием и ще изкореним злото от Израиля. Но синовете Вениаминови не искаха да послушат гласа на братята си, синове Израилеви;'
ot[7][20][14]='и синовете Вениаминови от градовете се събраха в Гива, за да отидат на война против синовете Израилеви.'
ot[7][20][15]='И в оня ден Вениаминовите синове, които се бяха събрали от градовете, се наброяваха двайсет и шест хиляди души меченосци; освен това от жителите на Гива имаше отбрани на брой седемстотин;'
ot[7][20][16]='от целия тоя народ имаше седемстотин души отбрани, които бяха левичари, и те всички хвърляха с прашки камъни на косъм, без да погрешат.'
ot[7][20][17]='А израилтяни, без Вениаминовите синове, се наброяваха четиристотин хиляди души меченосци; те всички бяха способни за война.'
ot[7][20][18]='Тогава Израилевите синове станаха и отидоха в Божия дом и попитаха Бога, думайки: кой от нас първом ще иде на бой против синовете Вениаминови? И Господ отговори: Иуда първом (ще отиде).'
ot[7][20][19]='На сутринта синовете Израилеви станаха и се разположиха на стан пред Гива;'
ot[7][20][20]='и излязоха израилтяните на бой против Вениамина, и наредиха се синовете Израилеви в боен ред близо до Гива.'
ot[7][20][21]='Тогава излязоха синовете Вениаминови из Гива и простряха на земята в оня ден двайсет и две хиляди израилтяни.'
ot[7][20][22]='Но израилският народ се съвзе, и пак се нареди за бой на онова място, дето стояха предния ден.'
ot[7][20][23]='И отидоха Израилевите синове и плакаха пред Господа до вечерта, и питаха Господа: да влезем ли пак в бой със синовете на брата си Вениамина? Господ каза: вървете против него.'
ot[7][20][24]='И на втория ден синовете Израилеви настъпиха против синовете на Вениамина.'
ot[7][20][25]='Вениамин излезе против тях из Гива на втория ден, и простряха на земята от синовете Израилеви още осемнайсет хиляди души меченосци.'
ot[7][20][26]='Тогава всички Израилеви синове и целият народ тръгнаха и дойдоха в Божия дом, седяха там, плакаха пред Господа, постиха оня ден до вечерта и принесоха Господу всесъжение и мирни жертви.'
ot[7][20][27]='И питаха синовете Израилеви Господа (в това време ковчегът на завета Божий се намираше там,)'
ot[7][20][28]='(и Финеес, син на Елеазара, сина Ааронов, стоеше пред него): да излезем ли пак на бой със синовете на брата си Вениамина или не? Господ каза: вървете. Утре ще го предам в ръцете ви.'
ot[7][20][29]='И постави Израил засада около Гива.'
ot[7][20][30]='На третия ден излязоха синовете Израилеви против синовете на Вениамина и се наредиха за бой пред Гива, както по-напред.'
ot[7][20][31]='Вениаминовите синове излязоха против народа и се отдалечиха от града, и почнаха, както по-преди, да убиват от народа по пътищата, от които един води за Ветил, а друг за Гива, през полето, и убиха до трийсет души израилтяни:'
ot[7][20][32]='И Вениаминовите синове си казаха: те падат пред нас, както по-преди. А Израилевите синове си рекоха: да бягаме от тях и да ги отвлечем от града на пътя. (Тъй и направиха.)'
ot[7][20][33]='Всички израилтяни станаха от мястото си и се наредиха във Ваал-Тамара. А Израилевата засада се спускаше от мястото си от западна страна на Гива.'
ot[7][20][34]='И се обърнаха срещу Гива десет хиляди души отбрани от цял Израил, и се почна жестока битка. Но Вениаминовите синове не знаеха, че ще ги сполети зло,'
ot[7][20][35]='а Господ разби Вениамина пред израилтяните, и израилтяните простряха в оня ден от синовете Вениаминови двайсет и пет хиляди и сто души меченосци.'
ot[7][20][36]='Защото, когато Вениаминовите синове помислиха, че са разбили израилтяните, които им сториха място, понеже израилтяните се надяваха на засадата, която бяха поставили близо до Гива,'
ot[7][20][37]='засадата побърза и се спусна към Гива, - влезе и порази с меч целия град.'
ot[7][20][38]='Израилтяните си бяха уговорили знак със засадата, да нападнат, кога се дигне дим от града.'
ot[7][20][39]='И тъй, когато израилтяните отстъпиха от мястото на битката, и Вениамин почна да поразява и свали до трийсет души израилтяни, като казваше: "пак падат пред нас, както и в предишните битки",'
ot[7][20][40]='тогава почна да се издига от града дим като стълб. Вениамин погледа назад, и ето, от целия град възлиза дим към небето.'
ot[7][20][41]='Израилтяните се върнаха, а Вениамин се уплаши, понеже видя, че го е зло сполетяло.'
ot[7][20][42]='И побягнаха синовете Вениаминови от израилтяните по пътя към пустинята, но бидоха преследвани със сеч, и ония, които излизаха от градовете, ги избиваха там;'
ot[7][20][43]='заобиколиха Вениамина и го преследваха до Менуха и поразяваха до самата източна страна на Гива.'
ot[7][20][44]='И от синовете Вениаминови паднаха осемнайсет хиляди души, силни мъже.'
ot[7][20][45]='Останалите се обърнаха и се спуснаха към пустинята, към скала Римон, шестстотин души, и останаха там в каменната планина Римон четири месеца.'
ot[7][20][46]='Всички пък Вениаминови синове, паднали него ден, бяха двайсет и пет хиляди души меченосци, и всички бяха силни мъже.'
ot[7][20][47]='Останалите се обърнаха и побягнаха в пустинята, при скала Римон, и (израилтяните) избиха по пътищата още пет хиляди души; и ги гониха до Гидом и убиха от тях още две хиляди души.'
ot[7][20][48]='А израилтяните се върнаха към синовете Вениаминови и ги поразиха с меч - и людете в града, и добитъка, и всичко, каквото се срещаше (във всички градове), и с огън изгориха всички градове, които се намираха по пътя.'
ot[7][21][ 0]='|ГЛАВА 21|'
ot[7][21][ 1]='И заклеха се израилтяните в Масифа, като казаха: никой от нас да не дава дъщеря си на Вениаминови синове за жена.'
ot[7][21][ 2]='И народът дойде в Божия дом, седяха там до вечерта пред Бога, дигнаха голям писък, силно плакаха'
ot[7][21][ 3]='и думаха: Господи, Боже Израилев! защо се случи това в Израиля, че изчезна сега едно коляно у Израиля?'
ot[7][21][ 4]='На другия ден народът подрани, и издигнаха там жертвеник, и принесоха всесъжения и мирни жертви.'
ot[7][21][ 5]='И казаха синовете Израилеви: кой от всички Израилеви колена не е дохождал на събранието пред Господа? Защото голяма клетва бе изречена върху ония, които не бяха дошли пред Господа в Масифа, и казано бе, че те ще бъдат предадени на смърт.'
ot[7][21][ 6]='И синовете Израилеви се смилиха над брата си Вениамина и казаха: днес биде отсечено едно коляно от Израиля;'
ot[7][21][7]='какво да сторим за жени на останалите от тях, когато сме се заклели в Господа да им не даваме дъщерите си за жени?'
ot[7][21][ 8]='И казаха: няма ли някой от колената Израилеви, който да не е дохождал пред Господа в Масифа? И се оказа, че от Иавис Галаадски никой не бе дохождал на събранието в стана пред Господа.'
ot[7][21][ 9]='Прегледаха народа, и ето, нямаше ни едного от жителите на Иавис Галаадски.'
ot[7][21][10]='И обществото изпрати там дванайсет хиляди души, мъже силни, и им дадоха заповед, като казаха: идете и поразете с меч жителите на Иавис Галаадски, и жените и децата;'
ot[7][21][11]='и ето какво да направите: всеки мъж и всяка жена, познала мъжко легло, предайте на заклятие (а момите оставяйте живи. Тъй и направиха).'
ot[7][21][12]='И намериха между жителите на Иавис Галаадски четиристотин моми, непознали мъжко легло, и ги доведоха в стана при Силом, който е в Ханаанската земя.'
ot[7][21][13]='И цялото общество прати да поговорят със синовете Вениаминови, които бяха в скалата Римон, и им обяви мир.'
ot[7][21][14]='Тогава Вениаминовите синове се върнаха (при израилтяните), и (израилтяните) им дадоха жени, които бяха оставили живи от жените на Иавис Галаадски; но излезе, че те не стигаха.'
ot[7][21][15]='Народът пък жалеше за Вениамина, задето Господ не запази целостта на Израилевите колена.'
ot[7][21][16]='И казаха си старейшините на обществото: какво да сторим за жени на останалите, понеже жените у Вениамина са изтребени?'
ot[7][21][17]='И казаха: наследствената земя нека остане за оцелелите синове Вениаминови, за да не изчезне едно коляно от Израиля;'
ot[7][21][18]='ала ние не можем да им дадем жени от нашите дъщери, защото синовете Израилеви се заклеха, като казаха: проклет да е, който даде жена на Вениамина.'
ot[7][21][19]='И казаха: ето, всяка година става празник Господен в Силом, на север от Ветил и на изток от пътя, който води от Ветил за Сихем, и на юг от Левона.'
ot[7][21][20]='И заповядаха на синовете Вениаминови, като казаха: идете и се скрийте в лозята,'
ot[7][21][21]='и гледайте, кога излязат силомските моми да играят на хоро, излезте от лозята и си грабнете всеки жена от силомските моми, па си вървете в земята Вениаминова;'
ot[7][21][22]='и кога дойдат бащите, или братята им да се оплачат при нас, ние ще им кажем: простете ни за тях, понеже ние не взехме за всекиго от тях жена през войната, и вие не им дадохте; сега вие сте виновни.'
ot[7][21][23]='Тъй и направиха синовете Вениаминови, и взеха според броя си жени от ония, които бяха на хорото (и) които отведоха, па си тръгнаха и се върнаха в дела си, и съградиха градове и заживяха в тях.'
ot[7][21][24]='В същото време израилтяните се разотидоха оттам всеки в коляното си и в племето си, и оттам отиде всеки в дела си.'
ot[7][21][25]='В ония дни Израил нямаше цар: всеки правеше това, което му се струваше за право.'
