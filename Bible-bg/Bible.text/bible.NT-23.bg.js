nt[23][ 0]='#Второ послание на свети апостол Павла до Тимотея#'
nt[23][ 1][ 0]='|ГЛАВА 1|'
nt[23][ 1][ 1]='Павел, апостол Иисус Христов по воля Божия, за възвестяване обещания живот в Христа Иисуса,'
nt[23][ 1][ 2]='до Тимотея, възлюбено чедо: благодат, милост, мир от Бога Отца и от Христа Иисуса, Господа нашего.'
nt[23][ 1][ 3]='Благодаря Богу, Комуто още от прародители служа с чиста съвест, задето непрестанно те споменувам в молитвите си денем и нощем,'
nt[23][ 1][ 4]='като, при спомена за твоите сълзи, копнея да те видя, за да се изпълня с радост,'
nt[23][ 1][ 5]='и като си спомням за твоята нелицемерна вяра, която по-рано я имаше у баба ти Лоида и майка ти Евника, а убеден съм, има я и в тебе.'
nt[23][ 1][ 6]='Затова ти напомням да разпаляш Божия дар, който е в тебе чрез моето ръковъзлагане.'
nt[23][ 1][7]='Защото Бог не ни е дал дух на боязливост, а дух на сила, любов и целомъдрие.'
nt[23][ 1][ 8]='И тъй, не се срамувай от страданията на Господа нашего Иисуса Христа, нито от мене, Негов окованик, а стани участник в страданията за благовестието Христово по силата на Бога,'
nt[23][ 1][ 9]='Който ни спаси и повика към свето звание, не заради нашите дела, а по Свое благоволение и благодат, дадена нам в Христа Иисуса преди вечни времена,'
nt[23][ 1][10]='а открита сега с явяването на нашия Спасител Иисуса Христа, Който унищожи смъртта и извади наяве живот и нетление чрез благовестието,'
nt[23][ 1][11]='за което съм поставен аз проповедник, апостол и учител на езичниците.'
nt[23][ 1][12]='Затова и така страдам; ала не се срамувам, понеже зная в Кого съм повярвал и съм уверен, че Той е мощен да запази моя залог за оня ден.'
nt[23][ 1][13]='Имай за образец здравите думи, които си чул от мене, с вяра и любов в Христа Иисуса.'
nt[23][ 1][14]='Запази добрия залог чрез Духа Светаго, Който живее в нас.'
nt[23][ 1][15]='Знаеш това, че ме изоставиха всички от Асия, между които и Фигел и Ермоген.'
nt[23][ 1][16]='Господ да даде милост на дома на Онисифора, защото много пъти ме успокои и се не посрами от веригите ми,'
nt[23][ 1][17]='но, като дойде в Рим, с голямо старание ме потърси и намери.'
nt[23][ 1][18]='Нека Господ му даде да намери милост у Него в оня ден; а колко ми услужи той в Ефес, ти по-добре знаеш.'
nt[23][ 2][ 0]='|ГЛАВА 2|'
nt[23][ 2][ 1]='И тъй, чедо мое, усилвай се в благодатта, която ти е дадена от Христа Иисуса,'
nt[23][ 2][ 2]='и каквото си чул от мене при много свидетели, предай го на верни човеци, които ще са способни и други да научат.'
nt[23][ 2][ 3]='И тъй, принасяй страданията като добър воин Иисус Христов.'
nt[23][ 2][ 4]='Никой воин се не заплита в житейски работи; и това прави, за да угоди на военачалника.'
nt[23][ 2][ 5]='Ако пък някой се и състезава, той не бива увенчан, щом се не състезава по правилата.'
nt[23][ 2][ 6]='Трудещият се земеделец трябва пръв да вкуси от плодовете.'
nt[23][ 2][7]='Разбирай, какво говоря; Господ да ти даде да разбираш всичко.'
nt[23][ 2][ 8]='Помни Господа Иисуса Христа от семето Давидово, Който възкръсна от мъртвите според моето благовестие,'
nt[23][ 2][ 9]='заради което аз страдам дори до окови, като злодеец, но словото Божие не се вързва.'
nt[23][ 2][10]='Поради това всичко търпя заради избраните, та и те да получат спасение в Христа Иисуса с вечна слава.'
nt[23][ 2][11]='Верни са думите: ако с Него сме умрели, с Него ще и оживеем.'
nt[23][ 2][12]='Ако търпим, с Него ще и царуваме; ако се отричаме, и Той ще се отрече от нас;'
nt[23][ 2][13]='ако ние сме неверни, Той остава верен, защото не може да се отрече от Себе Си.'
nt[23][ 2][14]='Това напомняй на всички, като ги заклеваш пред Господа, да не влизат в препирни, които никак не ползуват, а служат за гибел на слушателите.'
nt[23][ 2][15]='Залягай да се представиш пред Бога достоен, безукорен работник, който вярно преподава словото на истината.'
nt[23][ 2][16]='А скверните празнодумства отбягвай, защото ония, които ги изговарят, още повече ще напреднат в нечестие,'
nt[23][ 2][17]='и словото им ще се разпространява като живеница. Такива са Именей и Филит,'
nt[23][ 2][18]='които отстъпиха от истината, говорейки, че възкресението е вече станало, и разрушават вярата у някои.'
nt[23][ 2][19]='Но Божията твърда основа стои непоколебимо, имайки тоя печат: "позна Господ Своите"; и: "да отстъпи от неправдата всеки, който произнася името Господне".'
nt[23][ 2][20]='В голяма къща има не само златни и сребърни съдове, а и дървени и глинени; и едни са за почетна употреба, а други за долна.'
nt[23][ 2][21]='И тъй, ако някой се очисти от тия, той ще бъде почетен съд, осветен, приспособен за употреба на Господаря и приготвен за всяко добро дело.'
nt[23][ 2][22]='Отбягвай също и младежки похоти и стреми се към правда, вяра, любов и мир с ония, които призовават Господа от чисто сърце.'
nt[23][ 2][23]='А глупави и невежествени разисквания отбягвай, като знаеш, че те пораждат крамоли;'
nt[23][ 2][24]='а Господният раб не бива да влиза в крамоли, но да бъде към всички кротък, поучлив и търпелив;'
nt[23][ 2][25]='с кротост да наставлява противниците, та дано Бог им даде покаяние, да познаят истината'
nt[23][ 2][26]='и да се освободят от примката на дявола, който ги е живи уловил, за да изпълняват волята му.'
nt[23][ 3][ 0]='|ГЛАВА 3|'
nt[23][ 3][ 1]='И това знай, че в последните дни ще настанат усилни времена.'
nt[23][ 3][ 2]='Защото човеците ще бъдат самолюбци, сребролюбци, самохвалци, горделиви, хулници, към родители непокорни, неблагодарни, нечестиви, недружелюбни,'
nt[23][ 3][ 3]='непримирими, клеветници, невъздържани, неукротими, недобролюбци,'
nt[23][ 3][ 4]='предатели, безочливи, надути, повече сластолюбци, нежели боголюбци,'
nt[23][ 3][ 5]='които наглед имат благочестие, но от силата му са се отрекли. И от такива се отвръщай!'
nt[23][ 3][ 6]='Към тях принадлежат ония, които се примъкват в къщите и прелъстяват женуря, претоварени с грехове и обзети от различни похоти, -'
nt[23][ 3][7]='женуря, които всякога се учат и никога не могат да стигнат до познание на истината.'
nt[23][ 3][ 8]='И както Ианий и Иамврий се противиха на Моисея, така и тия се противят на истината, понеже са човеци с извратен ум, невежи във вярата.'
nt[23][ 3][ 9]='Ала няма да успеят повече, защото безумието им ще се открие пред всички, както се откри безумието и на ония.'
nt[23][ 3][10]='А ти си последвал моето учение, живот, намерение, вяра, моето великодушие, любов, търпение,'
nt[23][ 3][11]='моите гонения и страдания, що ме сполетяха в Антиохия, Икония, Листра, каквито гонения претърпях; и от всичко ме избави Господ.'
nt[23][ 3][12]='Па и всички, които искат да живеят благочестиво в Христа Иисуса, ще бъдат гонени.'
nt[23][ 3][13]='А лукави човеци и измамници ще напредват в злото, като заблуждават и биват заблуждавани.'
nt[23][ 3][14]='Но ти пребъдвай в това, на което си научен и което ти е поверено, като знаеш, от кого си научен;'
nt[23][ 3][15]='пък ти и от детинство знаеш свещените Писания, които могат да те направят мъдър за спасение чрез вярата в Христа Иисуса.'
nt[23][ 3][16]='Всичкото Писание е боговдъхновено и полезно за поука, изобличаване, изправяне и назидаване в правдата,'
nt[23][ 3][17]='за да бъде Божият човек съвършен и годен за всяко добро дело.'
nt[23][ 4][ 0]='|ГЛАВА 4|'
nt[23][ 4][ 1]='И тъй, заклевам те пред Бога и Господа нашего Иисуса Христа, Който ще съди живи и мъртви, кога се яви Той и настъпи царството Му:'
nt[23][ 4][ 2]='проповядвай словото, настоявай на време и не на време, изобличавай, запретявай, увещавай с голямо дълготърпение и поука.'
nt[23][ 4][ 3]='Защото ще дойде време, когато човеците не ще търпят здравото учение, но, водени от своите похоти, ще си насъберат учители да им гъделичкат слуха;'
nt[23][ 4][ 4]='те ще отвърнат слуха си от истината и към басни ще се обърнат.'
nt[23][ 4][ 5]='Но ти във всичко бодърствувай, скърби претърпи, дело на благовестник извърши, службата си добре изпълни.'
nt[23][ 4][ 6]='Защото аз вече ставам жертва, и времето на моето отхождане настъпи.'
nt[23][ 4][7]='С добрия подвиг се подвизах, пътя свърших, вярата опазих;'
nt[23][ 4][ 8]='прочее, очаква ме венецът на правдата, който ще ми даде в оня ден Господ, Праведният Съдия; и не само на мене, но и на всички, които са възлюбили Неговото явяване.'
nt[23][ 4][ 9]='Побързай да дойдеш при мене скоро.'
nt[23][ 4][10]='Защото Димас ме остави, понеже обикна сегашния свят, и отиде в Солун; Крискент - в Галатия, Тит - в Далмация. Само Лука е с мене.'
nt[23][ 4][11]='Вземи Марка и го доведи със себе си, защото ми е нужен по службата.'
nt[23][ 4][12]='Тихика изпроводих в Ефес.'
nt[23][ 4][13]='Кога дойдеш, донеси фелона {Горна дълга, без ръкави дреха - наметало}, що оставих в Троада, у Карпа, и книгите, особено кожените.'
nt[23][ 4][14]='Александър ковачът много зло ми стори. Да му върне Господ според делата му!'
nt[23][ 4][15]='От него пази се и ти, понеже той се възпротиви твърде много на думите ни.'
nt[23][ 4][16]='При първата моя защита никого нямаше при мене: всички ме оставиха. Дано им се не вмени за грях!'
nt[23][ 4][17]='Но Господ застана пред мене и ме укрепи, та чрез мене да се утвърди благовестието, и да чуят всички езичници; и аз се избавих от устата на лъва.'
nt[23][ 4][18]='Господ ще ме избави и от всяко лошо нещо и ще ме запази за Своето небесно царство. Нему слава вовеки веков. Амин.'
nt[23][ 4][19]='Поздрави Прискила и Акила и Онисифоровия дом.'
nt[23][ 4][20]='Ераст остана в Коринт. Трофима пък оставих болен в Милит.'
nt[23][ 4][21]='Побързай да дойдеш преди зимата. Поздравяват те Евул, Пуд, Лин, Клавдия и всички братя.'
nt[23][ 4][22]='Господ Иисус Христос да е с твоя дух. Благодатта да бъде с вас. Амин.'
