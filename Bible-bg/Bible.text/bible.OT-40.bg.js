ot[40][ 0]='#КНИГА НА ПРОРОК МИХЕЙ#'
ot[40][ 1][ 0]='|ГЛАВА 1|'
ot[40][ 1][ 1]='Слово Господне, което биде към Михея Мораститеца в дните на Иоатама, Ахаза и Езекия, царе иудейски, и което му бе открито за Самария и Иерусалим.'
ot[40][ 1][ 2]='Слушайте, всички народи, внимавай, земьо, и всичко, що я пълни! Да бъде свидетел против вас Господ Бог, Господ от светия Свой храм!'
ot[40][ 1][ 3]='Защото ето, Господ излиза от Своето място, ще слезе, и ще стъпи върху земните височини, -'
ot[40][ 1][ 4]='и планините ще се разклатят под Него, долините ще се разтопят като восък от огън, като вода, що се лее низ стръмнина.'
ot[40][ 1][ 5]='И всичко това - поради нечестието на Иакова, поради греха на Израилевия дом. От кого е нечестието на Иакова? Нали от Самария? Кой уреди оброчища в Иудея? Нали Иерусалим?'
ot[40][ 1][ 6]='Затова ще направя Самария купище развалини в полето, място за насаждане лозе; ще срина камъните й в долината и ще разголя основите й.'
ot[40][ 1][7]='Всичките й истукани ще бъдат потрошени и всичките й дарове от блудство - с огън изгорени: всичките й идоли ще предам на разрушение; с дарове от блудство ги е правила, в дарове от блудство ще бъдат и преобърнати.'
ot[40][ 1][ 8]='Затова и ще плача и ридая, ще ходя като ограбен и оголен, ще вия като чакал и ще плача като камилска птица,'
ot[40][ 1][ 9]='защото тежко е нейното поражение; то дойде до Иуда, стигна даже до портите на моя народ, до Иерусалим.'
ot[40][ 1][10]='Не разгласявайте това в Гет, не плачете там с глас, а в селище Офра с пепел се посипете.'
ot[40][ 1][11]='Изселвайте се, жителки шафирски, срамотно разголени; не ще убегне и жителката цаанска, плачът в селище Ецел не ще ви остави да се спрете там.'
ot[40][ 1][12]='Тъгува за своето благо жителката маротска, защото слезе от Господа злочестие към портите иерусалимски.'
ot[40][ 1][13]='Запрягай бързи коне в колесница, жителко лахиска; ти си начало на греха у сионската щерка, защото у теб се явиха престъпленията на Израиля.'
ot[40][ 1][14]='Затова ти ще пращаш дарове в Морешет-Гет; но ахзивските селища ще бъдат измама за царете израилски.'
ot[40][ 1][15]='Ще доведа и наследник при тебе, жителко морешка; той ще премине дори до Одолам, славата Израилева.'
ot[40][ 1][16]='Хвърли си косата, острижи се - от скърб за нежно любимите си синове; разшири лисината за тях като линеещ орел, защото те ще бъдат изселени от тебе.'
ot[40][ 2][ 0]='|ГЛАВА 2|'
ot[40][ 2][ 1]='Горко на ония, които кроят беззаконие и на леглата си измислят злодеяния, що извършват сутрин на разсъмване, защото има сила в ръката им!'
ot[40][ 2][ 2]='Пожелаят ниви - и вземат ги насила, къщи - и отнимат ги; обират човека и къщата му, мъжа и наследието му.'
ot[40][ 2][ 3]='Затова тъй казва Господ: ето, Аз замислям да напратя върху тоя род такова нещастие, което не ще смъкнете от врата си, и не ще ходите изправени; защото това време е зло.'
ot[40][ 2][ 4]='В оня ден ще кажат притча за вас, ще плачат горко и ще думат: "съвсем сме разорени! делът на моя народ е даден на други; как ще ми се върне? Нивите ни са вече на другородци раздадени".'
ot[40][ 2][ 5]='Затова не ще имаш никого, който при измерване да хвърли жребие в събранието пред Господа.'
ot[40][ 2][ 6]='Не пророкувайте, пророци; не им пророкувайте, за да ви не постигне безчестие.'
ot[40][ 2][7]='О, ти, който се наричаш Иаковов дом! Нима се смали Духът Господен? Такива ли са делата Му? Думите Ми не са ли благотворни за оногова, който постъпва справедливо?'
ot[40][ 2][ 8]='Ала народът, който беше изпреди Мой, въстана като враг, и вие отнемате както горната, тъй и долната дреха на минаващите мирно, на ония, които се отвръщат от война.'
ot[40][ 2][ 9]='Жените на Моя народ вие гоните от приятните им къщи; на децата им отнехте завинаги Моята украса.'
ot[40][ 2][10]='Станете и вървете си, защото тая страна не е място за почивка; поради мръсотия тя ще бъде разорена, и то - с люто разорение.'
ot[40][ 2][11]='Ако някой ветрогон измисли лъжа и каже: "ще ти проповядвам за вино и сикер", той би бил угоден проповедник за тоя народ.'
ot[40][ 2][12]='Непременно ще те събера цял, Иакове, бездруго ще съединя остатките на Израиля, ще ги събера в едно като овци във Восор, като стадо в овча кошара; ще зашумят те от многолюдство.'
ot[40][ 2][13]='Пред тях ще тръгне стенобоец; те ще разбият прегради, ще влязат през порти и ще излязат през тях, и царят им ще тръгне пред тях, а тям начело - Господ.'
ot[40][ 3][ 0]='|ГЛАВА 3|'
ot[40][ 3][ 1]='И казах аз: слушайте, главатари Иаковови и князе на дома Израилев: нали вие трябва да знаете правдата?'
ot[40][ 3][ 2]='А вие мразите доброто и обичате злото; дерете от тях кожата им, и плътта - от костите им;'
ot[40][ 3][ 3]='ядете плътта на Моя народ и дерете от тях кожата им, а костите им чупите и трошите като в гърне, и плътта - като в котел.'
ot[40][ 3][ 4]='И те ще викат към Господа, но Той не ще ги чуе и ще скрие лицето Си от тях през времето, докле злодействуват.'
ot[40][ 3][ 5]='Тъй казва Господ против пророците, които въвеждат в заблуда Моя народ, които гризат със зъби - и проповядват мир; а който им не тури нищо в уста, против него война обявяват.'
ot[40][ 3][ 6]='Затова, вместо видение, за вас ще бъде нощ, вместо предсказване - тъмнина; ще залезе слънце над пророците, и денят ще потъмнее над тях.'
ot[40][ 3][7]='Ще се засрамят ясновидци, ще бъдат посрамени гадатели, и те всички ще затворят уста, защото не ще има отговор от Бога.'
ot[40][ 3][ 8]='Но аз съм изпълнен със силата на Духа Господен, с правда и твърдост, за да изкажа на Иакова престъпленията му, и на Израиля - греха му.'
ot[40][ 3][ 9]='Слушайте прочее, главатари на дома Иаковов и князе на дома Израилев, вие, които се гнусите от правосъдие и които изкривявате всичко право,'
ot[40][ 3][10]='които градите Сион с кръв, и Иерусалим - с неправда!'
ot[40][ 3][11]='Главатарите му съдят за подаръци, свещениците му учат за плата, пророците му предсказват за пари, а пък се осланят на Господа думайки: "нали Господ е помежду ни? Беда не ще ни постигне!"'
ot[40][ 3][12]='Затова, поради вас Сион ще бъде разоран като нива, и Иерусалим ще стане купище развалини, и планината на тоя Дом ще бъде гориста могила.'
ot[40][ 4][ 0]='|ГЛАВА 4|'
ot[40][ 4][ 1]='И ето, в последните дни планината на дома Господен ще бъде поставена начело на планините и ще се издигне над хълмовете, и ще се затекат към нея народите.'
ot[40][ 4][ 2]='И ще тръгнат много народи и ще кажат: "дойдете, и да възлезем на планината Господня и в дома на Бога Иаковов, - и Той ще ни научи на Своите пътища, и ще ходим по пътеките Му; защото от Сион ще излезе закон, и слово Господне - от Иерусалим."'
ot[40][ 4][ 3]='"Той ще съди много народи и ще изобличи много племена в отдалечени страни; ще прековат мечовете си на орала и копията си - на сърпове: народ против народ не ще дигне меч, и няма вече да се учат на война;"'
ot[40][ 4][ 4]='"всеки ще седи под своята лоза и под своята смоковница, и никой не ще ги плаши, защото устата на Господа Саваота са изрекли това."'
ot[40][ 4][ 5]='"Защото всички народи ходят, всеки в името на своя бог; а ние ще ходим в името на Господа, нашия Бог, вовеки веков".'
ot[40][ 4][ 6]='В оня ден, казва Господ, ще събера, що е хромо, и ще съединя, що е разгонено, и ония, върху които съм напратил беди.'
ot[40][ 4][7]='И ще направя хромото остатък и далеко пръснатото - силен народ, и Господ ще царува над тях на планина Сион отсега и довека.'
ot[40][ 4][ 8]='А ти, куло на стадото, хълме на Сионовата щерка! при теб ще дойде и ще се върне предишното владичество, царството - при дъщерите иерусалимски.'
ot[40][ 4][ 9]='А защо сега ти тъй високо плачеш? Нима нямаш цар? или ти съветник липсва, та са те обзели мъки като родилка?'
ot[40][ 4][10]='Страдай и мъчи се от болки, дъще Сионова, като родилка, защото сега ще излезеш из града, ще живееш по полето и ще стигнеш до Вавилон. Там ще бъдеш избавена, там ще те изкупи Господ от ръцете на враговете ти.'
ot[40][ 4][11]='А сега са се събрали много народи против тебе и думат: "нека бъде осквернена, и да се нагледа окото ни на Сион!"'
ot[40][ 4][12]='Но те не знаят мислите Господни и не разбират намерението Му, - че Той ги е събрал като снопи на гумно.'
ot[40][ 4][13]='Стани и млати, дъще Сионова; защото Аз ще направя рога ти железен и твоите копита ще направя медни; ще смажеш много народи и ще посветиш техните печалби и богатства на Господа - Владетеля над цяла земя.'
ot[40][ 5][ 0]='|ГЛАВА 5|'
ot[40][ 5][ 1]='Опълчи се сега, дъще на полкове, обиколили са ни с обсада, ще бият с тръст по страните съдията Израилев.'
ot[40][ 5][ 2]='И ти, Витлееме Ефратов, малък ли си между хилядите Иудини? от тебе ще Ми излезе Оня, Който трябва да бъде Владика в Израиля и Чийто произход е от крайвреме, от вечни дни.'
ot[40][ 5][ 3]='Затова Той ще ги остави до време, докле роди оная, която има да роди; тогава ще се върнат при синовете Израилеви и останалите им братя.'
ot[40][ 5][ 4]='Ще застане Той и ще пасе с Господня сила, с величието на името на Господа, Своя Бог, - и те ще живеят безопасно, защото тогава Той ще бъде велик до краищата на земята.'
ot[40][ 5][ 5]='И ще бъде Той - мир. Когато Асур дойде в земята ни и влезе в чертозите ни, ще извадим против него седем пастири и осем князе.'
ot[40][ 5][ 6]='И ще пасат те земята на Асура с меч, и земята на Немврода - при самите й порти, и Той именно ще избави от Асура, когато тоя дойде в земята ни и кога влезе в пределите ни.'
ot[40][ 5][7]='Остатъкът от Иакова ще бъде между многото народи като роса от Господа, като проливен дъжд по трева; той не ще зависи от човек и не ще се осланя на синове Адамови.'
ot[40][ 5][ 8]='И остатъкът на Иакова ще бъде между народите, между многото племена като лъв между горски зверове, като лъвче сред овче стадо: кога излезе, тъпче и дърпа, и никой не ще отърве от него.'
ot[40][ 5][ 9]='Ще се дигне ръката ти над твоите врагове, и всички твои неприятели ще бъдат изтребени.'
ot[40][ 5][10]='И в оня ден, казва Господ, ще изтребя твоите коне изсред тебе и ще унищожа твоите колесници;'
ot[40][ 5][11]='ще изтребя градовете в твоята земя и ще съборя всички твои крепости;'
ot[40][ 5][12]='ще изтръгна магиите от ръката ти, и гадатели по облаци не ще има у тебе;'
ot[40][ 5][13]='ще изтребя твоите истукани и кумири изсред тебе, - и не ще се покланяш вече на изделия от ръцете си;'
ot[40][ 5][14]='ще изкореня изсред тебе свещените твои дъбрави и ще разоря градовете ти.'
ot[40][ 5][15]='И в гняв и негодуване ще извърша отмъщение над народите, които бъдат непослушни.'
ot[40][ 6][ 0]='|ГЛАВА 6|'
ot[40][ 6][ 1]='Слушайте, що казва Господ: стани, съди се пред планините, и хълмовете да слушат гласа ти!'
ot[40][ 6][ 2]='Слушайте, планини, съда Господен, и вие, твърди основи земни, защото Господ има съд със Своя народ, и с Израиля се бори.'
ot[40][ 6][ 3]='Народе Мой! Какво ти сторих и с какво те отегчавах? Отговори Ми.'
ot[40][ 6][ 4]='Аз те изведох из Египетската земя, изкупих те от дома на робството и проводих пред тебе Моисея, Аарона и Мариам.'
ot[40][ 6][ 5]='Народе Мой! Спомни си, какво кроеше Валак, цар моавски, и какво му отговаряше Валаам, син Веоров, и какво ставаше от Ситим до Галгал, - за да познаеш праведните дела Господни.'
ot[40][ 6][ 6]='"С какво да застана пред Господа, да се поклоня пред Бога Небесни? Да застана ли пред Него с всесъжения, с едногодишни телци?"'
ot[40][ 6][7]='"Но може ли се угоди Господу с хиляди овни или неизчетни потоци елей? Дали да Му дам моя първороден син за престъплението си и плода на утробата си - за греха на душата си?"'
ot[40][ 6][ 8]='О, човече, казано ти е, що е добро, и какво иска от тебе Господ: да работиш справедливо, да обичаш милосърдни дела и смирено да ходиш пред твоя Бог.'
ot[40][ 6][ 9]='Глас Господен вика към града, и мъдростта благоговее пред Твоето име: слушайте жезъла и Оногова, Който го е поставил.'
ot[40][ 6][10]='Не намират ли се и сега в дома на нечестивеца нечестни съкровища и смалена гнусна мяра?'
ot[40][ 6][11]='Мога ли да бъда чист с неверни къпони и с лъжливи теглилки в торбата?'
ot[40][ 6][12]='Понеже богаташите му са пълни с неправда, и жителите му говорят лъжа, и езикът им е измама в устата им,'
ot[40][ 6][13]='то и Аз зле ще те поразя с опустошение поради твоите грехове.'
ot[40][ 6][14]='Ти ще ядеш - и не ще се наситиш; празнота ще бъде вътре в тебе; ще пазиш, ала не ще опазиш, а каквото скъташ, ще го предам на меч.'
ot[40][ 6][15]='Ще сееш, ала няма да жънеш; ще стискаш маслини, ала няма да се намажеш с дървено масло; ще цедиш гроздов сок, ала вино няма да пиеш.'
ot[40][ 6][16]='У вас се запазили обичаите на Амврий и всички дела на дома Ахавов, и вие постъпвате по техните съвети; ще те предам на опустошение и твоите жители - на присмех, и вие ще претърпите поруганието на Моя народ.'
ot[40][7][ 0]='|ГЛАВА 7|'
ot[40][7][ 1]='Горко ми! защото с мене сега е като след обиране летни плодове, като след гроздобер: ни зрънце за ядене, нито зрял плод, какъвто желае душата ми.'
ot[40][7][ 2]='Няма вече милосърдни по земята, няма правдиви между людете; всички кроят сплетни, за да проливат кръв; всеки туря на брата си примка.'
ot[40][7][ 3]='Ръцете им са насочени да правят зло; началник иска подаръци, съдия съди за подкуп, а велможи изказват лоши похоти на душата си и изопачават делото.'
ot[40][7][ 4]='Най-добрият от тях е като трън и справедливият е по-лош от бодлив плет. Денят на Твоите предвестници, Твоето посещение наближава; сега ще ги обхване смущение.'
ot[40][7][ 5]='Не вярвайте на другар, не се осланяйте на приятел; пред тая, която лежи на твоето лоно, пази се да отваряш твърде устата си.'
ot[40][7][ 6]='Защото син позори баща си, дъщеря въстава против майка, снаха против свекърва; врагове на човека са неговите домашни.'
ot[40][7][7]='Аз пък ще гледам към Господа, ще се уповавам на Бога на моето спасение: Бог мой ще ме чуе.'
ot[40][7][ 8]='Не се радвай за мене, моя неприятелко! Макар да съм паднал, но ще стана; макар да съм в мрак, но Господ е светлина за мене.'
ot[40][7][ 9]='Аз ще пренасям гнева Господен, - защото съм съгрешил пред Него, - докле реши делото ми и извърши съд над мене; тогава Той ще ме изведе на светло, и аз ще видя правдата Му.'
ot[40][7][10]='И ще види това моята неприятелка, и срам ще покрие оная, която ми казваше: "де е Господ, Бог твой?" Ще се нагледат на нея очите ми, как тя ще бъде тъпкана като кал по улици.'
ot[40][7][11]='В деня, кога се съзидат стените ти, - в тоя ден междата ще се отмести надалеч.'
ot[40][7][12]='В оня ден ще дойдат при тебе от Асирия, от египетските градове и от Египет до река Ефрат, и от море до море и от планина до планина.'
ot[40][7][13]='А тая земя ще бъде пустиня поради вината на жителите й, поради плодовете на делата им.'
ot[40][7][14]='Паси с жезъла Си Твоя народ, овцете на наследието Си, които живеят уединено в гората сред Кармил; да си пасат те във Васан и Галаад, както в стародавни дни!'
ot[40][7][15]='Ще му явя дивни дела - както в дните на твоето излизане от Египетската земя.'
ot[40][7][16]='Ще видят това народите и ще се засрамят при всичката си мощ; ще турят ръка на уста, ушите им ще оглушеят;'
ot[40][7][17]='ще лижат прах като змия, като земни червеи ще изпълзят из своите укрепления; ще се уплашат от Господа, нашия Бог, и ще се убоят от Тебе.'
ot[40][7][18]='Кой Бог е като Тебе, да прощава беззаконие и да не смята престъплението на остатъка на Своето наследие? Той вечно се не гневи, защото обича да се смилява.'
ot[40][7][19]='Той пак ще се смили над нас, ще изглади нашите беззакония. Ти ще хвърлиш всички наши грехове в морските дълбини.'
ot[40][7][20]='Ти ще покажеш вярност към Иакова, милост към Авраама, както си с клетва обещал на отците ни от първите дни.'
