ot[28][ 0]='#КНИГА НА ПРОРОК ИСАИЯ#'
ot[28][ 1][ 0]='|ГЛАВА 1|'
ot[28][ 1][ 1]='Видение на Исаия, син Амосов, което видя за Иудея и Иерусалим, в дните на иудейските царе Озия, Иоатама, Ахаза и Езекия.'
ot[28][ 1][ 2]='Чуйте, небеса, и слушай, земьо, защото Господ говори: Аз възпитах и въздигнах синове, а те се побуниха против Мене.'
ot[28][ 1][ 3]='Волът познава стопанина си, и оселът - яслите на господаря си; а Израил (Ме) не познава, Моят народ не разбира.'
ot[28][ 1][ 4]='Уви, народе грешни, народ отрупан с беззакония, племе от злодейци, синове пагубни! Оставихте Господа, презряхте Светия Израилев, - върнахте се назад.'
ot[28][ 1][ 5]='Де да ви бият още вас, които все още упорствувате? Цяла глава е в рани, и цяло сърце е изнемогнало.'
ot[28][ 1][ 6]='От пети до глава няма у тоя народ здраво място: струпи, синяци, гнойни рани, неочистени, непревързани и неомекчени с елей.'
ot[28][ 1][7]='Земята ви опустошена, градовете ви с огън изгорени; нивите ви пред ваши очи чужденци пояждат; всичко е запустяло - като след разорение от чужденци.'
ot[28][ 1][ 8]='И остана дъщерята Сионова като колиба в лозе, като сенница в градина, като обсаден град.'
ot[28][ 1][ 9]='Да не беше ни Господ Саваот оставил малък остатък, щяхме да бъдем също като Содом, щяхме да заприличаме на Гомора.'
ot[28][ 1][10]='Чуйте словото Господне, князе содомски, вслушай се в закона на нашия Бог, народе гоморски!'
ot[28][ 1][11]='За какво Ми са многото ваши жертви? казва Господ. Преситен съм на всесъжения от овни и на тлъстина от угоен добитък; и кръв от телета, от агнета и козли не искам.'
ot[28][ 1][12]='Кога дохождате да се явите пред лицето Ми, кой ви иска да тъпчете дворите Ми?'
ot[28][ 1][13]='Не принасяйте вече суетни дарове: каденето е отвратително за Мене; новомесечия, съботи и празнични събрания не мога да търпя: беззаконие - и празнуване!'
ot[28][ 1][14]='Душата Ми мрази вашите новомесечия и вашите празници: те са бреме за Мене, тежко Ми е да ги нося.'
ot[28][ 1][15]='И кога простирате ръце, Аз закривам от вас очите Си, и кога умножавате молбите си, Аз не слушам: ръцете ви са с кръв пълни.'
ot[28][ 1][16]='Умийте се, очистете се; махнете от очите Ми злите си деяния; престанете да правите зло;'
ot[28][ 1][17]='научете се да правите добро, търсете правда, избавяйте угнетен, защищавайте сирак, застъпяйте се за вдовица.'
ot[28][ 1][18]='Тогава дойдете - и ще отсъдим, казва Господ. Да бъдат греховете ви и като багрено, - като сняг ще избеля; да бъдат червени и като пурпур, - като вълна ще избеля.'
ot[28][ 1][19]='Ако поискате и послушате, ще ядете благата земни;'
ot[28][ 1][20]='ако пък се отречете и упорствувате, меч ще ви изтреби: защото устата Господни говорят.'
ot[28][ 1][21]='Как вярната, изпълнена с правосъдие столица стана блудница! В нея правда обитаваше, а сега - убийци.'
ot[28][ 1][22]='Среброто ти стана на сгурия, виното ти е с вода смесено;'
ot[28][ 1][23]='твоите князе са законопрестъпници и съучастници на крадци; те всички обичат подаръци и ламтят за награда; не закрилят сирак, и тъжба на вдовица не стига до тях.'
ot[28][ 1][24]='Затова говори Господ, Господ Саваот, Силният Израилев: о, ще си оттуша над противниците Си и ще отмъстя на враговете Си!'
ot[28][ 1][25]='и ще обърна против тебе ръката Си и като в луга ще очистя от тебе сместа и ще отделя от тебе всичко оловено;'
ot[28][ 1][26]='и пак ще ти поставям съдии, както отпреди, и съветници, както изпървом; тогава ще говорят за тебе: град на правда, вярна столица.'
ot[28][ 1][27]='Сион ще се спаси чрез правосъдие, и обърналите се негови синове - чрез правда;'
ot[28][ 1][28]='а за всички отстъпници и грешници - гибел, и ония, които са оставили Господа, ще бъдат изтребени.'
ot[28][ 1][29]='Те ще бъдат посрамени зарад дъбравите, тъй многожелани от вас, и ще се червят от срам зарад градините, които сте си избрали;'
ot[28][ 1][30]='защото вие ще бъдете като дъб, чийто лист е опадал, и като градина, в която няма вода.'
ot[28][ 1][31]='И силният ще бъде отрепка, а делото му - искра; и ще горят заедно, - и никой не ще угаси.'
ot[28][ 2][ 0]='|ГЛАВА 2|'
ot[28][ 2][ 1]='Слово, открито във видение на Амосовия син Исаия, за Иудея и Иерусалим.'
ot[28][ 2][ 2]='И ето, в последните дни планината на дома Господен ще бъде поставена начело на планините и ще се възвиси над хълмовете, и ще потекат към нея всички народи.'
ot[28][ 2][ 3]='И ще тръгнат много народи и ще кажат: дойдете, и ще възлезем на планината Господня, в дома на Бога Иаковов, и Той ще ни научи на Своите пътища, и ще ходим по пътеките Му; защото от Сион ще излезе законът и от Иерусалим - словото Господне.'
ot[28][ 2][ 4]='И ще съди Той народите и ще изобличи много племена; и ще прековат мечовете си на орала, и копията си - на сърпове: народ срещу народ не ще дигне меч, и няма вече да се учат на война.'
ot[28][ 2][ 5]='О, доме Иаковов! Дойдете, и ще ходим в Господня светлина.'
ot[28][ 2][ 6]='Но Ти отхвърли Своя народ, дома Иаковов, защото те възприеха много от Изток: и магьосници си имат като филистимци, и общуват със синове на чужденци.'
ot[28][ 2][7]='И изпълни се земята му със злато и сребро, и съкровищата му брой нямат; изпълни се земята му с коне, и колесниците му брой нямат.'
ot[28][ 2][ 8]='Изпълни се земята му с идоли; те се покланят на изделие от свои ръце, на това, що са техни пръсти направили.'
ot[28][ 2][ 9]='И преклони се човекът, и унизи се мъжът, - и Ти не ще им простиш.'
ot[28][ 2][10]='Иди в скалата и скрий се в земята от страх пред Господа и от славата на Неговото величие.'
ot[28][ 2][11]='Ще бъдат сведени надолу горделивите погледи човешки, и онова, що е високо у човеците, ще се унизи; и един Господ ще стои високо в оня ден.'
ot[28][ 2][12]='Защото иде денят на Господа Саваота против всичко горделиво и високомерно и против всичко превъзнесено, - и то ще бъде унизено, -'
ot[28][ 2][13]='против всички кедри ливански, високи и величави, и против всички дъбове васански,'
ot[28][ 2][14]='против всички високи планини и против всички издигащи се хълмове,'
ot[28][ 2][15]='против всяка висока кула и против всяка крепка стена,'
ot[28][ 2][16]='против всички тарсиски кораби и против всички многожелани техни украшения.'
ot[28][ 2][17]='И ще падне човешкото величие, и онова, що е високо у човеците, ще се унизи; и един Господ ще стои високо в оня ден,'
ot[28][ 2][18]='и идолите съвсем ще изчезнат.'
ot[28][ 2][19]='И ще влязат човеците в скални пещери и в земни пропасти от страх пред Господа и от славата на Неговото величие, кога се дигне Той да съкруши земята.'
ot[28][ 2][20]='В оня ден човек ще хвърли на къртове и на прилепи своите сребърни идоли и своите златни идоли, които си е направил да им се кланя,'
ot[28][ 2][21]='за да влезе в скални проломи и в планински долища от страх пред Господа и от славата на Неговото величие, кога се дигне Той да съкруши земята.'
ot[28][ 2][22]='Престанете да се надявате на човек, чието дихание е в ноздрите му, защото, какво знае той?'
ot[28][ 3][ 0]='|ГЛАВА 3|'
ot[28][ 3][ 1]='Ето Господ, Господ Саваот, ще отнеме от Иерусалим и от Иуда жезъл и тръст, всяка хлебна и всяка водна подкрепа,'
ot[28][ 3][ 2]='храбър вожд и воин, съдия и пророк, ясновидец и старец,'
ot[28][ 3][ 3]='петдесетник и велможа, съветник, мъдър художник и изкусен гадател.'
ot[28][ 3][ 4]='И ще им дам момчета за началници, и деца ще владеят над тях.'
ot[28][ 3][ 5]='И в народа един ще угнетява другиго, и всякой - своя ближен; момче безсрамно ще се големее пред старец, и простак - пред велможа.'
ot[28][ 3][ 6]='Тогава човек ще се хване за брата си, в челядта на баща си, и ще каже: ти имаш одежда, бъди ни вожд, и тия развалини да бъдат под твоя ръка.'
ot[28][ 3][7]='А той с клетва ще каже: не мога изцели раните на обществото; и в моята къща няма ни хляб, ни одежда: не ме правете вожд на народа.'
ot[28][ 3][ 8]='Тъй се е рушил Иерусалим, и падна Иуда, защото езикът им и делата им са против Господа, оскърбителни за очите на Неговата слава.'
ot[28][ 3][ 9]='Изразът на лицето им свидетелствува против тях, и за греха си те разказват открито, както содомци, не крият: горко на душата им! защото сами на себе си навличат зло.'
ot[28][ 3][10]='Кажете на праведника: блазе му! защото ще яде плодовете на делата си;'
ot[28][ 3][11]='а на беззаконника - горко му! защото ще има отплата за делата на ръцете му.'
ot[28][ 3][12]='Притеснители на Моя народ са деца, и жени владеят над него. Народе Мой! твоите вождове те въвеждат в заблуда и са развалили пътя, по който вървиш.'
ot[28][ 3][13]='Дигна се Господ на съд, - и стои, за да съди народите.'
ot[28][ 3][14]='Господ влиза в съд със старейшините на Своя народ и с Неговите князе: вие опустошихте лозето; плячкосаното от сиромаха е във вашите къщи;'
ot[28][ 3][15]='защо притеснявате народа Ми и угнетявате сиромасите? казва Господ, Господ Саваот.'
ot[28][ 3][16]='И каза Господ: задето дъщерите сионски се гордеят и ходят с вирнати шии и прелъстяват с погледи, и ситно стъпват и с верижки на нозете дрънкат, -'
ot[28][ 3][17]='Господ ще оголи темето на дъщерите сионски, и ще открие Господ срамотата им;'
ot[28][ 3][18]='в оня ден Господ ще отнеме хубавите верижки на нозете, всякакви звездички и лунички,'
ot[28][ 3][19]='обеци, огърлици и ветрила, превези, гривни и пояси, съдовце с миризми и магийски висулки,'
ot[28][ 3][20]='пръстени и брънки за нос,'
ot[28][ 3][21]='горна дреха и долна, кърпици и кесийки,'
ot[28][ 3][22]='светли тънки наметала, превръзки и покривала.'
ot[28][ 3][23]='И вместо благовоние ще бъде зловоние, и вместо пояс ще бъде въже, и вместо накъдрени коси - плешивина, и вместо широко наметало - тясно вретище, вместо хубост - жигосване.'
ot[28][ 3][24]='Мъжете ти ще паднат от меч, и юнаците ти - в битка.'
ot[28][ 3][25]='И портите на столицата ще въздишат и плачат, и тя ще седи опустошена на земята.'
ot[28][ 4][ 0]='|ГЛАВА 4|'
ot[28][ 4][ 1]='И в оня ден седем жени ще се хванат за един мъж и ще кажат: свой хляб ще ядем и своя дреха ще носим, стига само да се наричаме с твое име, - снеми от нас позора.'
ot[28][ 4][ 2]='В оня ден младочката Господня ще се яви в хубост и чест, и плодът на страната - във величие и слава, за оцелелите синове Израилеви.'
ot[28][ 4][ 3]='Тогава останалите на Сион и оцелелите в Иерусалим - всички, записани като живеещи в Иерусалим, ще се наричат свети,'
ot[28][ 4][ 4]='кога Господ измие мръсотата на дъщерите сионски и очисти кръвта на Иерусалим из средата му с дух, който съди, и с дух, който пали.'
ot[28][ 4][ 5]='И ще направи Господ над всяко място на Сион планина и над събранията й денем - облак и дим, а нощем - блясък от пламнал огън; защото над всичко почитано ще има покрив.'
ot[28][ 4][ 6]='И ще има шатра за сянка денем от пек и за убежище и защита от лошо време и дъжд.'
ot[28][ 5][ 0]='|ГЛАВА 5|'
ot[28][ 5][ 1]='Ще запея на моя Възлюбен Неговата песен за лозето Му. Моят Възлюбен имаше лозе навръх торна рътлина;'
ot[28][ 5][ 2]='Той го огради и го очисти от камъни, насади в него отбор лозови пръчки и съгради кула по средата му, изкопа в него лин и очакваше да роди добро грозде, а то роди диво грозде.'
ot[28][ 5][ 3]='И сега, жители иерусалимски и мъже Иудини, отсъдете между Мене и Моето лозе.'
ot[28][ 5][ 4]='Какво още трябваше да сторя за Моето лозе и го не сторих? Защо, докле очаквах да принесе добро грозде, то даде диво грозде?'
ot[28][ 5][ 5]='И тъй, ще ви кажа, какво ще направя с лозето Си: ще му махна оградата, и то ще бъде опустошавано; ще му разруша стените, и ще бъде тъпкано;'
ot[28][ 5][ 6]='и ще го оставя да запустее: няма ни да го режат, ни да го копаят, - и ще обрасне то с тръне и бодили, и ще заповядам на облаците да не изливат дъжд върху него.'
ot[28][ 5][7]='Лозе на Господа Саваота е домът Израилев, а мъжете на Иуда - обичен Негов сад. И чака` Той правосъдие, но ето - кръвопролитие; чака` правда - и ето - писък.'
ot[28][ 5][ 8]='Горко вам, които притуряте къща към къща, които присъединявате нива към нива, тъй че за другите не остава място, сякаш само вие сте заселени на земята.'
ot[28][ 5][ 9]='В ушите ми Господ Саваот каза: тия многобройни домове ще бъдат пусти, тия големи и хубави къщи - без жители;'
ot[28][ 5][10]='десет уврата лозе ще дадат един бат, и един хомер посяно семе едвам ще донесе една ефа.'
ot[28][ 5][11]='Горко на ония, които от ранно утро дирят сикер и до късна вечер се разпалят с вино;'
ot[28][ 5][12]='на техните пиршества има и китара, и гусла, и тимпан, и свирка, и вино; а към делата на Господа те и не поглеждат, нито помислят за деянията на Неговите ръце.'
ot[28][ 5][13]='Затова Моят народ неочаквано ще отиде в робство; неговите велможи ще гладуват и богаташите му ще се мъчат от жажда.'
ot[28][ 5][14]='Затова преизподнята се е разширила и безмерно е разтворила устата си; и ще слезе там тяхната слава и богатство, шумът им и всичко, що ги весели.'
ot[28][ 5][15]='И ще се разкае човекът, ще се смири мъжът, и очите на горделивците ще бъдат сведени надолу;'
ot[28][ 5][16]='а Господ Саваот ще се възвеличи в съд, и Бог Светий ще яви светостта Си в правда.'
ot[28][ 5][17]='И овците ще си пасат на воля, и чужди ще се хранят с оставените тлъсти пасбища на богатите.'
ot[28][ 5][18]='Горко на ония, които влекат подире си беззаконие с вървите на суетността и грях - като с колеснични ремъци;'
ot[28][ 5][19]='които казват: нека Той побърза и ускори делото Си, за да видим, и нека се приближи и се изпълни решението на Светия Израилев, за да узнаем!'
ot[28][ 5][20]='Горко на ония, които злото наричат добро, и доброто - зло, тъмнината считат за светлина, и светлината - за тъмнина, горчивото считат за сладко, и сладкото - за горчиво!'
ot[28][ 5][21]='Горко на ония, които са мъдри в своите очи и разумни пред сами себе си!'
ot[28][ 5][22]='Горко на ония, които са храбри вино да пият и са в сила да приготвят силно питие,'
ot[28][ 5][23]='които за подаръци оправдават виновния и лишават праведните от законното!'
ot[28][ 5][24]='Затова, както огън пояжда слама, и пламък изтребя сено, тъй ще изгине коренът им, и цветът им ще се разнесе като прах; защото те отхвърлиха закона на Господа Саваота и презряха словото на Светия Израилев.'
ot[28][ 5][25]='Затова гневът на Господа ще се разпали против Неговия народ, и Той ще простре ръката Си против него и ще го порази тъй, че планините ще потреперят, и труповете им ще бъдат като смет по улиците. И при всичко това гневът Му не ще се отвърне, и ръката Му ще бъде още простряна.'
ot[28][ 5][26]='И ще дигне знаме за далечни народи и ще даде знак на живеещия накрай земя, - и ето, той лесно и скоро ще дойде;'
ot[28][ 5][27]='у него не ще има ни уморен, ни отмалял; ни един не ще задреме и не ще заспи; не ще се свали пояс от кръста му, и не ще се скъса ремък на обущата му;'
ot[28][ 5][28]='стрелите му са изострени, и всичките му лъкове - изопнати; копитата на конете му са като кремъци, и колелата му - като вихър;'
ot[28][ 5][29]='ревът му е като рев на лъвица; той рика като лъвче, и ще зареве, ще сграбчи плячката и отнесе, и никой не ще я отнеме.'
ot[28][ 5][30]='И в оня ден ще зареве против него сякаш ревът на разярено море; и ще погледне той на земята, и ето - тъма и скръб, и светлината потъмняла в облаците.'
ot[28][ 6][ 0]='|ГЛАВА 6|'
ot[28][ 6][ 1]='В годината, когато умря цар Озия, аз видях Господа, седнал на престол висок и издигнат, и полите на одеждите Му пълнеха целия храм.'
ot[28][ 6][ 2]='Около Него стояха серафими; всякой от тях имаше по шест крила: с две всеки закриваше лицето си, и с две закриваше нозете си, и с две летеше.'
ot[28][ 6][ 3]='И викаха един към други и думаха: свет, свет, свет е Господ Саваот! цяла земя е пълна с Неговата слава!'
ot[28][ 6][ 4]='И разклати се горнището на вратите от гласа на викащите, и домът се напълни с дим.'
ot[28][ 6][ 5]='И казах: горко ми! загинах! защото съм човек с нечисти уста, и живея сред народ също с нечисти уста, - и очите ми видяха Царя, Господа Саваота.'
ot[28][ 6][ 6]='Тогава прилетя до мене един от серафимите с разпален в ръка въглен, що бе взел с клещи от жертвеника,'
ot[28][ 6][7]='докосна се до устата ми и рече: ето, това се докосна до устата ти - и твоето беззаконие се отне от тебе, грехът ти се очисти.'
ot[28][ 6][ 8]='И чух гласа на Господа, Който казваше: кого да проводя? и кой ще отиде заради Нас? И аз казах: ето ме, проводи мене.'
ot[28][ 6][ 9]='Тогава Той рече: иди и кажи на тоя народ: с уши ще чуете, и не ще разумеете, и с очи ще гледате - и не ще видите.'
ot[28][ 6][10]='Защото сърцето на тоя народ е закоравяло, и с уши тежко слушат и затворили са очите си, да не би с очи да видят, с уши да чуят и със сърце да разберат, та да се обърнат, за да ги изцеря.'
ot[28][ 6][11]='И казах: за дълго ли, Господи? Той рече: докле запустеят градовете и останат без жители, и къщите без люде, и докле тая земя съвсем запустее.'
ot[28][ 6][12]='И Господ ще отдалечи людете, и голяма пустош ще бъде на тая земя.'
ot[28][ 6][13]='И ако още остане десета част на нея и се възвърне, и тя пак ще бъде разорена; но както от теревинт и дъб, кога са и отсечени, остава коренът им, тъй светото семе ще бъде неин корен.'
ot[28][7][ 0]='|ГЛАВА 7|'
ot[28][7][ 1]='В дните на Ахаза - син на Иоатама, син Озиев, цар иудейски - Рецин, цар сирийски, и Факей, син Ремалиев, цар израилски, отидоха против Иерусалим да го завладеят, но не можаха да го завладеят.'
ot[28][7][ 2]='И биде известено на дома Давидов и казано: сирийци се разположили в земята Ефремова. И разтрепери се сърцето на Ахаза и сърцето на народа му, както се от вятър люлеят дървета в гора.'
ot[28][7][ 3]='И каза Господ на Исаия: излез ти и син ти Шеарясув да посрещнеш Ахаза накрай водопровода на горния водоем, по пътя към нивата на тепавичаря,'
ot[28][7][ 4]='и му кажи: внимавай и бъди спокоен; не бой се, и да не отпада сърцето ти пред двата края на тия димящи главни, от разпаления гняв на Рецина, на сирийци и на сина Ремалиев.'
ot[28][7][ 5]='Сирия, Ефрем и синът Ремалиев кроят против себе си зло, думайки:'
ot[28][7][ 6]='да идем против Иудея и да я размирим, да я завладеем и да й поставим за цар Тавеиловия син.'
ot[28][7][7]='Но Господ Бог тъй казва: това няма да стане и не ще се сбъдне;'
ot[28][7][ 8]='защото глава на Сирия е Дамаск, и глава на Дамаск - Рецин; а подир шейсет и пет години Ефрем ще престане да бъде народ;'
ot[28][7][ 9]='и глава на Ефрема е Самария, и глава на Самария - синът Ремалиев. Ако не вярвате, то е, защото не сте удостоверени.'
ot[28][7][10]='И продължаваше Господ да говори на Ахаза и рече:'
ot[28][7][11]='искай за себе си личба от Господа, твоя Бог: искай или в дълбинето, или във висинето.'
ot[28][7][12]='И рече Ахаз: няма да искам и няма да изкушавам Господа.'
ot[28][7][13]='Тогава Исаия рече: слушайте, прочее, доме Давидов! нима ви е малко, дето дотягате на людете, та искате да дотягате и на моя Бог?'
ot[28][7][14]='Затова Сам Господ ще ви даде личба: ето, Девицата ще зачене и ще роди Син, и ще Му нарекат името Емануил.'
ot[28][7][15]='Той ще се храни с мляко и мед, докле се научи да отхвърля лошото и да избира доброто.'
ot[28][7][16]='Защото, преди младенец да се научи да отхвърля лошото и да избира доброто, тая земя, от която се ти плашиш, ще бъде оставена от двамата си царе.'
ot[28][7][17]='Но Господ ще напрати върху тебе и върху народа ти и върху дома на отца ти дни, каквито не са дохождали, откак Ефрем се отдели от Иуда - ще напрати асирийския цар.'
ot[28][7][18]='И ето, в него ден Господ ще даде знак на мухата, която е при устието на Египетската река, и на пчелата, която е в Асирийската земя, -'
ot[28][7][19]='и ще долетят и ще заседнат те всички по запустели долини и по скални пещери, и по всички трънаци, и по всички дървета.'
ot[28][7][20]='В него ден Господ ще обръсне с бръснач, нает от отвъд реката - чрез асирийския цар, главата и космите на нозете, ще снеме дори и брадата.'
ot[28][7][21]='И в него ден, който храни крава и две овци,'
ot[28][7][22]='поради изобилие на мляко, което те ще дадат, ще яде масло; с масло и мед ще се хранят всички, които са останали в тая земя.'
ot[28][7][23]='И в него ден на всяко място, дето са расли хиляди лози за хиляди сребърници, ще бъде глог и трънак.'
ot[28][7][24]='Със стрели и лъкове ще се ходи там, защото всичката земя ще бъде глог и трънаци.'
ot[28][7][25]='И ни на една от планините, които са били разчиствани с търнокоп, не ще идеш, поради страх от глог и трънак: там ще изкарват говеда, и дребен добитък ще тъпче.'
ot[28][ 8][ 0]='|ГЛАВА 8|'
ot[28][ 8][ 1]='И рече ми Господ: вземи си голям свитък и напиши на него с човешко писмо: магер-шелал-хаш-баз {Грабеж бърза, плячка тич}.'
ot[28][ 8][ 2]='И взех си верни свидетели: свещеник Урия и Захария, сина Варахиев, -'
ot[28][ 8][ 3]='и пристъпих към пророчицата, и тя зачена и роди син. И рече ми Господ: наречи му име: магер-шелал-хаш-баз;'
ot[28][ 8][ 4]='защото, преди да се научи детето да изговаря: тате, мамо, - богатството на Дамаск и плячките самарийски ще бъдат понесени пред асирийския цар.'
ot[28][ 8][ 5]='И продължаваше Господ да ми говори и каза още:'
ot[28][ 8][ 6]='задето тоя народ пренебрегва водите на Силоам, които текат тихо, и се възхищава от Рецина и от сина Ремалиев,'
ot[28][ 8][7]='Господ ще напрати върху него бурните и големи води на реката - асирийския цар с всичката му слава; и ще се надигне тя във всичките си ръкави и ще излезе из всичките си брегове;'
ot[28][ 8][ 8]='и ще нахлуе по Иудея, ще я наводни и високо ще се подигне - ще стигне до шия; и разпрострените й крила ще бъдат по целия шир на Твоята земя, Емануиле!'
ot[28][ 8][ 9]='Враждувайте, народи, но треперете, и внимавайте вие, всички далечни земи! Въоръжавайте се, но треперете; въоръжавайте се, но треперете!'
ot[28][ 8][10]='Кройте заговори, но те се рушат; говорете дума, но тя няма да се изпълни, защото с нас е Бог!'
ot[28][ 8][11]='Защото тъй ми говори Господ, държейки върху ми крепка ръка и внушавайки ми да не ходя по пътя на тоя народ, и рече:'
ot[28][ 8][12]='"не наричайте заговор всичко онова, което тоя народ нарича заговор; и не се бойте от онова, от което се той бои, и не се страхувайте."'
ot[28][ 8][13]='"Господа Саваота - Него свето почитайте, и Той да е ваш страх, и Той - ваш трепет!"'
ot[28][ 8][14]='"И ще бъде Той освещение и камък за препъване и скала за съблазън на двата дома Израилеви, примка и мрежа за жителите иерусалимски."'
ot[28][ 8][15]='"И мнозина от тях ще се препънат и ще паднат, ще се разбият и ще се заплетат в примката, и ще бъдат уловени."'
ot[28][ 8][16]='"Завържи свидетелството и запечатай откровението пред Моите ученици."'
ot[28][ 8][17]='И тъй, аз се надявам на Господа, Който е скрил лицето Си от дома Иаковов, и на Него се уповавам.'
ot[28][ 8][18]='Ето, аз и децата, които ми даде Господ, сме като белези и поличби в Израиля от Господа Саваота, Който живее на Сион планина.'
ot[28][ 8][19]='И кога ви кажат: обърнете се към ония, които извикват мъртъвци, и към магьосници, към обайници и коремоговорници, - тогава отговаряйте: не трябва ли народът да се обръща към своя Бог? допитват ли се до мъртви за живи?'
ot[28][ 8][20]='Допитвайте се до закона и откровението. Ако те не казват като това слово, няма в тях светлина.'
ot[28][ 8][21]='И ще се скитат те по земята, жестоко угнетени и гладни; и във време на глада ще се лютят, ще хулят своя цар и своя Бог.'
ot[28][ 8][22]='И ще се вгледат нагоре, и ще погледат към земята; и ето - скръб и мрак, гъста тъмнина; и ще бъдат хвърлени в тъмнината. Но не всякога ще има мрак там, дето сега той е сгъстен.'
ot[28][ 9][ 0]='|ГЛАВА 9|'
ot[28][ 9][ 1]='Предишното време унизи земята Завулонова и земята Нефталимова; но послешното - ще възвеличи крайморския път, отвъд Иорданската страна, езическа Галилея.'
ot[28][ 9][ 2]='Народът, който ходи в тъмнина, ще види голяма светлина; върху живеещите в страната на смъртната сянка ще блесне светлина.'
ot[28][ 9][ 3]='Ти ще умножиш народа, ще увеличиш радостта му. Той ще се весели пред Тебе, както се веселят през жетва, както се радват при дележ на плячка.'
ot[28][ 9][ 4]='Защото ярема, който му тежеше, и жезъла, който го поразяваше, и пръчката на неговия притеснител - Ти ще съкрушиш, както в деня на Мадиам.'
ot[28][ 9][ 5]='Защото всяка войнишка обувка във време на война и дреха, обагрена с кръв, ще бъдат предадени на изгаряне, за храна на огъня.'
ot[28][ 9][ 6]='Защото Младенец ни се роди - Син ни се даде; властта е на раменете Му, и ще Му дадат име: Чуден, Съветник, Бог крепък, Отец на вечността, Княз на мира.'
ot[28][ 9][7]='Неговата власт и мир безкрай ще расте върху престола на Давида и в царството му, за да го утвърди Той и да го укрепи чрез съд и правда отсега и довека. Ревността на Господа Саваота ще извърши това.'
ot[28][ 9][ 8]='Господ праща слово на Иакова, и то слиза върху Израиля,'
ot[28][ 9][ 9]='за да знае цял народ, Ефрем и жителите на Самария, които с гордост и надуто сърце казват:'
ot[28][ 9][10]='тухлите паднаха, - ще градим с дялани камъни; смоковниците са изсечени, - ще ги заменим с кедри.'
ot[28][ 9][11]='И ще подигне Господ против него враговете на Рецина, и ще въоръжи неприятелите му:'
ot[28][ 9][12]='сирийци откъм изток, а филистимци откъм запад; и ще гълтат Израиля с пълни уста. При всичко това гневът Му не ще се отвърне, и ръката Му още е простряна.'
ot[28][ 9][13]='Но народът не се обръща към Оногова, Който го бие, и не прибягва към Господа Саваота.'
ot[28][ 9][14]='И Господ ще отсече у Израиля глава и опашка, палма и тръстика, в един ден:'
ot[28][ 9][15]='старец и велможа - това е главата; а пророк-лъжеучител е опашката.'
ot[28][ 9][16]='И вождовете на тоя народ ще го въведат в заблуда, и водените от тях ще загинат.'
ot[28][ 9][17]='Затова Господ не ще се радва на момците му, и не ще се смили над сираците му и вдовиците му; защото те всички са лицемери и злодеи, и устата на всички говорят нечестиво. При всичко това гневът Му не ще се отвърне, и ръката Му е още простряна.'
ot[28][ 9][18]='Защото беззаконието като огън се е разгоряло, поглъща глог и трънак и пламти в горски гъстаци, - и се подигат стълбове дим.'
ot[28][ 9][19]='Яростта на Господа Саваота ще опали земята, и народът ще стане сякаш храна на огъня; човек не ще пожали брата си.'
ot[28][ 9][20]='И ще секат надясно - и ще си останат гладки, и ще ядат наляво - и не ще се наситят; всякой ще яде плътта на своята мишца:'
ot[28][ 9][21]='Манасия - Ефрема, и Ефрем - Манасия, двамата заедно - Иуда. При всичко това не ще се отвърне гневът Му, и ръката Му е още простряна.'
ot[28][10][ 0]='|ГЛАВА 10|'
ot[28][10][ 1]='Горко на ония, които създават несправедливи закони и пишат жестоки решения,'
ot[28][10][ 2]='за да отстранят сиромасите от правосъдие и ограбят правата на слабите между Моя народ, за да направят вдовиците своя плячка и ограбят сираците.'
ot[28][10][ 3]='И какво ще правите вие в деня на посещението, кога гибелта дойде отдалеч? Към кого ще прибегнете за помощ? и де ще оставите богатството си?'
ot[28][10][ 4]='Без Мене те ще се превият между окованите и ще паднат между убитите. При всичко това не ще се отвърне гневът Му, и ръката Му е още простряна.'
ot[28][10][ 5]='О, Асуре, жезъл на Моя гняв и бич на Моето негодуване!'
ot[28][10][ 6]='Ще го пратя против нечестив народ и против народа на Моя гняв, ще му дам повеля грабеж да граби и плен да плени и да го тъпче като улична кал.'
ot[28][10][7]='Но той не така ще разсъди, и сърцето му не тъй ще помисли: нему на сърце ще бъде - да разори и изтреби много народи.'
ot[28][10][ 8]='Защото той ще каже: не са ли всички царе мои князе?'
ot[28][10][ 9]='Халне не е ли, каквото и Кархемис? Емат не е ли, каквото и Арпад? Самария не е ли, каквото и Дамаск?'
ot[28][10][10]='Понеже ръката ми завладя идолските царства, в които кумирите бяха повече, нежели в Иерусалим и Самария, -'
ot[28][10][11]='то не ще ли направя същото с Иерусалим и с неговите изваяния, каквото направих със Самария и с нейните идоли?'
ot[28][10][12]='И тогава, кога Господ извърши всичкото Си дело на планина Сион и в Иерусалим, ще каже: ще погледна плода от горделивото сърце на царя асирийски и пустославието на високо дигнатите му очи.'
ot[28][10][13]='Той казва: със силата на моята ръка и с моята мъдрост извърших това, защото съм умен: разместям границите на народите, разграбвам съкровищата им и свалям от престоли като исполин,'
ot[28][10][14]='и ръката ми ограби богатството на народите като гнезда; и както вземат оставените в тях яйца, тъй заграбих аз цялата земя, и никой с крило не шавна, ни уста отвори, нито писна.'
ot[28][10][15]='Големее ли се брадвата пред оногова, който с нея сече? Гордее ли се трионът пред оногова, който го движи? Като че тояга въстава против оногова, който я дига! Като че пръчка се вдига против оногова, който не е дърво!'
ot[28][10][16]='Затова Господ, Господ Саваот, ще прати немощ на неговите здравеняци и между първенците му ще разпали пламък, като пламък от огън.'
ot[28][10][17]='Светлината на Израиля ще бъде огън, и неговият Светия - пламък, който ще изгори и пояде тръните му и бодилите му в един ден;'
ot[28][10][18]='и ще изтреби славната му гора и градината му, от душа до плът, и той ще бъде като немощен, който умира.'
ot[28][10][19]='И останалите дървета от гората му ще бъдат толкова малобройни, че едно дете ще може да им направи опис.'
ot[28][10][20]='И ето, в него ден Израилевият остатък и спасилите се от дома на Иакова не ще се вече осланят на оногова, който ги порази, но чистосърдечно ще възложат упование на Господа, Светия Израилев.'
ot[28][10][21]='Остатъкът ще се обърне, остатъкът на Иакова ще се обърне към Бога Силни.'
ot[28][10][22]='Защото, макар твоят народ, Израилю, и да е колкото морския пясък, само остатъкът му ще се обърне; решението за изтребление е преизпълнено с правда;'
ot[28][10][23]='защото решеното изтребление ще извърши Господ, Господ Саваот, по цялата земя.'
ot[28][10][24]='Поради това тъй казва Господ, Господ Саваот: народе Мой, който живееш на Сион! Не бой се от Асура. Той ще те порази с жезъл и ще дигне с пръчката си върху тебе, както Египет.'
ot[28][10][25]='Още малко, твърде малко, - и Моят гняв ще премине, и яростта Ми ще се обърне да ги изтреби.'
ot[28][10][26]='И ще дигне Господ Саваот бич върху него, както кога порази Мадиам при скала Орив, или както простря жезъл върху морето, и ще го дигне, както върху Египет.'
ot[28][10][27]='И в него ден ще се снеме от твоите рамене товарът му, и яремът му, от твоята шия, и яремът ще се сломи от тлъстина.'
ot[28][10][28]='Той отива против Аиат, преминава Мигрон, трупа храните си в Михмас.'
ot[28][10][29]='Те минават теснини; в Гева нощуват; Рама се тресе; Гива Саулова се разбяга.'
ot[28][10][30]='Викай с глас, дъще Галимова; нека те чуе Лаис, бедний Анатоте!'
ot[28][10][31]='Мадмена се разбяга, жителите на Гевим бързат да бягат.'
ot[28][10][32]='Още един ден ще престои той в Нов; с ръка си заплашва планина Сион, Иерусалимския хълм.'
ot[28][10][33]='Ето, Господ, Господ Саваот, със страшна сила ще откъсне клоните на дърветата, - и които се с ръст големеят, ще бъдат отсечени, високите - наземи съборени.'
ot[28][10][34]='И горския гъстак Той ще изсече с желязо, - и Ливан ще падне от Всемогъщия.'
ot[28][11][ 0]='|ГЛАВА 11|'
ot[28][11][ 1]='И ще покара младочка от Иесеевия пън, и клон ще израсне от неговия корен;'
ot[28][11][ 2]='и ще почива върху Него Дух Господен, дух на премъдрост и разум, дух на съвет и крепост, дух на знание и благочестие;'
ot[28][11][ 3]='ще се изпълни със страх Господен, и ще съди, не според както очите Му гледат, и ще решава делата, не според както ушите Му слушат.'
ot[28][11][ 4]='Той ще съди сиромасите по правда, и делата на страдалците в страната ще решава по истина; с жезъла на устата Си ще порази земята, и с диханието на устните Си ще убие нечестивеца.'
ot[28][11][ 5]='Пояс на кръста Му ще бъде правдата, и пояс на бедрата Му - истината.'
ot[28][11][ 6]='Тогава вълк ще живее заедно с агне, и леопард ще лежи заедно с козле; теле, лъвче и вол ще бъдат заедно, и малко дете ще ги кара.'
ot[28][11][7]='Крава ще пасе с мечка, малките им ще лежат заедно, и лъвът ще яде слама като вола.'
ot[28][11][ 8]='Младенец ще играе над аспидина дупка, и дете ще протегне ръката си към змийно гнездо.'
ot[28][11][ 9]='Не ще правят зло и вреда по цялата Ми света планина, защото земята ще бъде пълна с познаване Господа, както водите пълнят морето.'
ot[28][11][10]='И в оня ден към Иесеевия корен, който ще стане като знаме на народите, ще се обърнат езичниците, - и покоят му ще бъде слава.'
ot[28][11][11]='Тогава Господ пак ще простре ръката Си, за да Си възвърне остатъка от Своя народ, - какъвто остана у Асура, и в Египет, и в Патрос, и у Хус, и у Елам, и в Сенаар, и в Емат, и по морските острови.'
ot[28][11][12]='И ще дигне знаме към езичниците и ще събере изгнаниците Израилеви, и разсеените иудеи ще свика от четирите земни краища.'
ot[28][11][13]='И ще се прекрати завистта Ефремова, и които враждуват против Иуда, ще бъдат изтребени. Ефрем няма да завижда на Иуда, и Иуда няма да притеснява Ефрема.'
ot[28][11][14]='И ще полетят върху плещите на филистимци към запад, ще ограбят всички деца на Изток; ще наложат ръка върху Едом и Моав, и децата Амонови ще им бъдат поданици.'
ot[28][11][15]='И ще изсуши Господ залива на Египетско море, ще простре ръката Си върху реката чрез силния Свой вятър и ще я разбие на седем ръкава, тъй че с обувки да могат да я минават.'
ot[28][11][16]='Тогава за остатъка от Неговия народ, който ще остане у Асура, ще има широк път, както това беше за Израиля, когато излизаше от Египетската земя.'
ot[28][12][ 0]='|ГЛАВА 12|'
ot[28][12][ 1]='И в оня ден ще кажеш: ще Те славя, Господи! Ти ми беше гневен, но отвърна гнева Си и ме утеши.'
ot[28][12][ 2]='Ето, Бог е моето спасение; Нему се уповавам и се не боя; защото Господ е моя сила, и Господ е мое пение; и Той ми биде за спасение.'
ot[28][12][ 3]='Тогава с радост ще черпите вода от изворите на спасението,'
ot[28][12][ 4]='и ще кажете в него ден: славете Господа, призовавайте името Му; разгласяйте между народите делата Му; напомняйте, че името Му е велико;'
ot[28][12][ 5]='пейте Господу, защото Той е направил нещо велико - нека знаят това по цяла земя.'
ot[28][12][ 6]='Весели се и радвай се, жителко Сионова, защото велик е посред тебе Светият Израилев.'
ot[28][13][ 0]='|ГЛАВА 13|'
ot[28][13][ 1]='Пророчество за Вавилон, което изрече Исаия, син Амосов.'
ot[28][13][ 2]='Дигнете знаме на гола планина, издигнете глас, махнете им с ръка, да навлязат през княжеските порти.'
ot[28][13][ 3]='Аз дадох повеля на Моите избраници и призовах да изпълнят гнева Ми Моите юнаци, които тържествуват във величието Ми.'
ot[28][13][ 4]='Голям шум е по планините, като че от многолюден народ, бунтовен шум на царства и народи, събрани заедно: Господ Саваот преглежда готовата за бой войска.'
ot[28][13][ 5]='Идат от далечна страна, открай небе, Господ и оръдията на Неговия гняв, за да съкрушат цяла земя.'
ot[28][13][ 6]='Ридайте, защото денят Господен е близък, - иде като разрушителна сила от Всемогъщия.'
ot[28][13][7]='Затова ръцете у всички отпаднаха, и сърцето на всеки човек се стопи.'
ot[28][13][ 8]='Те се ужасиха, гърчове и болки ги хванаха; мъчат се като родилка, смаяни се гледат един други, лицата им пламнаха.'
ot[28][13][ 9]='Ето, денят Господен иде лют, с гняв и пламнала ярост, за да обърне земята в пустиня и да изтреби от нея грешниците й.'
ot[28][13][10]='Звездите небесни и светилата не дават от себе си светлина; слънцето се помрачава при изгрева си, и месечината не сияе със светлината си.'
ot[28][13][11]='Аз ще накажа света за злото, и нечестивците - за техните беззакония; ще премахна високоумието на горделивите и ще унижа надутостта на притеснителите;'
ot[28][13][12]='ще направя тъй, че людете ще бъдат по-скъпи от чисто злато, и мъжете - по-скъпи от офирско злато.'
ot[28][13][13]='Затова ще потреса небето, и земята ще се мръдне от мястото си поради яростта на Господа Саваота, в деня на пламналия Му гняв.'
ot[28][13][14]='Тогава всякой като подгонена сърна и като напуснати овци ще се обърне към народа си, и всякой ще побегне в земята си.'
ot[28][13][15]='Но комуто се падне, ще бъде пронизан, и когото хванат, ще падне от меч.'
ot[28][13][16]='И младенците им ще бъдат смазани пред очите им; къщите им ще бъдат разграбени, и жените им обезчестени.'
ot[28][13][17]='Ето, Аз ще дигна против тях мидяните, които не ценят среброто и не ламтят за злато.'
ot[28][13][18]='Техните лъкове ще поразят юношите и не ще пожалят плод в утроба; очите им няма да се смилят над деца.'
ot[28][13][19]='И Вавилон, красота на царствата, гордост на халдейци, ще бъде съборен от Бога, както Содом и Гомора,'
ot[28][13][20]='не ще се засели никога, и в него не ще има жители от рода в род; няма арабец да разпъне шатрата си, и овчари със стада там не ще пладнуват.'
ot[28][13][21]='Но в него ще обитават зверове пустинни, и къщите ще се напълнят с бухали; камилоптици ще се заселят там, и песоглавци ще подскачат.'
ot[28][13][22]='Чакали ще вият в чертозите им, и хиени - в увеселителните домове.'
ot[28][14][ 0]='|ГЛАВА 14|'
ot[28][14][ 1]='Близко е времето му, и не ще закъснеят дните му; защото Господ ще помилва Иакова и пак ще обикне Израиля; ще ги засели в земята им, ще се присъединят към тях другоземци и ще се прилепят към дома Иаковов.'
ot[28][14][ 2]='Ще ги вземат народите и ще ги заведат на мястото им; домът Израилев ще си ги присвои на земята Господня като роби и робини, ще вземе в плен своите пленители и ще владее над своите потисници.'
ot[28][14][ 3]='И в оня ден, кога Господ те отърве от скръбта ти, от страха и от тежкото робство, под което беше заробен,'
ot[28][14][ 4]='ти ще подемеш победна песен против вавилонския цар и ще кажеш: как изчезна мъчителят - пресече се тиранията!'
ot[28][14][ 5]='Господ съкруши жезъла на нечестивците, скиптъра на владетелите,'
ot[28][14][ 6]='който яростно поразяваше народите с неотвратни удари, гневно владееше над племената с неудържимо гонение.'
ot[28][14][7]='Цяла земя си отдъхва, почива, възклицава от радост;'
ot[28][14][ 8]='и кипарисите се радват за тебе, и кедрите ливански, думайки: откак ти заспа, никой не идва да ни сече.'
ot[28][14][ 9]='Адът преизподен се раздвижи заради тебе, за да те посрещне при твоето влизане; заради тебе разбуди рефаимите, всички вождове на земята; дигна всички царе езически от престолите им.'
ot[28][14][10]='Те всички ще ти говорят: и ти стана безсилен като нас! и ти стана подобен нам.'
ot[28][14][11]='Гордостта ти е свалена в преизподнята, с всичкия ти шум; под тебе са червеи за постилка, и червеи са твоя покривка.'
ot[28][14][12]='Как падна ти от небето, деннице, сине на зората! Разби се о земята ти, който тъпчеше народите.'
ot[28][14][13]='А в сърце си думаше: ще възляза на небето, ще издигна престола си по-горе от Божиите звезди и ще седна на планината в събора на боговете, накрай север;'
ot[28][14][14]='ще възляза в облачните висини, ще бъда подобен на Всевишния.'
ot[28][14][15]='Но ти си свален в ада, вдън преизподнята.'
ot[28][14][16]='Които те виждат, вглеждат се в тебе, думат си за тебе: тоя ли е човекът, който земя разклащаше, царства раздрусваше,'
ot[28][14][17]='вселената в пустиня обърна и разрушаваше градовете й, пленниците си не отпущаше по домовете им?'
ot[28][14][18]='Всички царе на народите, всички почиват с чест, всякой в своята гробница;'
ot[28][14][19]='а ти си захвърлен вън от гробницата си като захвърлен клон, като дреха на убити, на погубени с меч, които спускат в каменни ровове, - ти си като тъпкан труп,'
ot[28][14][20]='няма да се съединиш с тях в гроба; защото ти разори земята си, уби народа си: племето на злодейците довеки няма да се спомене.'
ot[28][14][21]='Гответе клане за синовете му поради беззаконието на баща им, за да не въстанат и да не завладеят земята и да не напълнят вселената с неприятели.'
ot[28][14][22]='И ще въстана против тях, казва Господ Саваот, и ще изтребя името на Вавилон и целия остатък - и син, и внук, казва Господ.'
ot[28][14][23]='И ще го направя ежево владение и блато, ще го измета с изтребителна метла, казва Господ Саваот.'
ot[28][14][24]='С клетва казва Господ Саваот: както намислих, тъй и ще бъде; както реших, тъй и ще стане,'
ot[28][14][25]='за да съкруша Асура в Моята земя и да го стъпча в Моите планини; и ще падне от тях яремът му, и бремето му ще се снеме от рамената им.'
ot[28][14][26]='Такова е решението, определено за цялата земя, и ето ръката, простряна върху всички народи,'
ot[28][14][27]='защото Господ Саваот е решил, - и кой може да отмени това? Ръката Му е простряна, - и кой ще я отвърне?'
ot[28][14][28]='В годината, когато умря цар Ахаз, биде такова пророческо слово:'
ot[28][14][29]='недей се радва, земьо Филистимска, че е съкрушен жезълът, който те поразяваше; защото от змийния корен ще излезе аспида, и плодът й ще бъде хвъркат змей.'
ot[28][14][30]='Тогава най-бедните ще бъдат нахранени, и немотните ще си почиват в безопасност; а твоя корен с глад ще уморя, и той ще убие твоя остатък.'
ot[28][14][31]='Ридайте, порти! с глас викай, граде! Ще се раздробиш ти, цяла земьо Филистимска; защото от север иде дим, и няма изморен в техните пълчища.'
ot[28][14][32]='А какво ще обадят вестителите народни? - Това, че Господ е утвърдил Сион, и в него ще намерят убежище сиромасите от народа Му.'
ot[28][15][ 0]='|ГЛАВА 15|'
ot[28][15][ 1]='Пророчество за Моав. - Тъй! нощем ще бъде разорен Ар-Моав и унищожен; тъй! нощем ще бъде разорен Кир-Моав и унищожен!'
ot[28][15][ 2]='Той възлиза към Баит и Дивон, възлиза на оброчището, за да плаче; Моав ридае над Нево` и Медева; те всички са с остригани глави, всички с обръснати бради.'
ot[28][15][ 3]='По улиците му се препасват с вретище, по покривите му и стъгдите всичко ридае, в сълзи тъне.'
ot[28][15][ 4]='И пищи Есевон и Елеала; гласът им се чува дори до Иааца; след тях и войниците на Моав ридаят, душата му се вълнува в него.'
ot[28][15][ 5]='Ридае сърцето ми за Моав; бягат от него към Сигор, до трета Егла; възлизат с плач на Лухит, по Хоронаимския път дигат страшен вик;'
ot[28][15][ 6]='защото водите на Нимрим пресекнаха, ливади изсъхнаха, трева изгоря, - злач не остана;'
ot[28][15][7]='затова те пренасят отвъд Арабийската река остатъците от имота и това, що са скътали;'
ot[28][15][ 8]='защото писък се носи по всички предели на Моав, плачът му стига до Еглаим, плачът му стига до Беер-Блим;'
ot[28][15][ 9]='защото водите на Димон се с кръв напълниха, и Аз ще напратя върху Димон още ново нещо, - лъвове върху избягалите от Моав и върху останалите в страната.'
ot[28][16][ 0]='|ГЛАВА 16|'
ot[28][16][ 1]='Пращайте агнета за владетеля на страната, пращайте от Села в пустинята към планината на дъщерята Сионова;'
ot[28][16][ 2]='защото дъщерите на Моав при Арнонските бродове ще бъдат подобни на скитница птица, изхвърлена от гнездото.'
ot[28][16][ 3]='"Свикай съвет, вземи решение; засени ни със сянката си посред пладне като нощем, прикрий изпъдените, не издавай скитниците."'
ot[28][16][ 4]='"Нека поживеят у тебе моите изпъдени моавци; бъди им закрила от грабители: защото притеснителят - няма да го има, грабеж ще престане, потисници ще изчезнат от земята."'
ot[28][16][ 5]='"И престолът ще се утвърди с милост, и на него ще седне с вярност, в Давидовата шатра, съдия, който дири правда и се стреми към правосъдие."'
ot[28][16][ 6]='"Слушали сме за гордостта на Моава, извънмерна гордост, за неговата надутост и високомерие и за неговото беснуване: неискрена е речта му."'
ot[28][16][7]='Затова Моав ще заридае за Моав, - всички ще ридаят: стенете за крепостите на Кирхарешет: те са досущ съборени.'
ot[28][16][ 8]='Есевонските полета се изтощиха, както и Севамското лозе; властителите на народите изтребиха най-добрите му лози, които достигаха до Иазер, разстилаха се по пустинята; младочките им се ширеха, преминаваха отвъд морето.'
ot[28][16][ 9]='Поради това и аз ще плача за лозата Севамска с плача на Иазера, ще те обливам със сълзите си, Есевоне и Елеало; защото по твоя гроздобер и по твоята жетва няма вече шумна радост.'
ot[28][16][10]='Изчезна от плодоносната земя радост и веселба, и по лозята не пеят, нито се радват; лозарят не тъпче грозде в линове: Аз прекъснах веселбите.'
ot[28][16][11]='Затова моята вътрешност стене за Моава като гусла, и сърцето ми за Кирхарешет.'
ot[28][16][12]='Ако и да се яви Моав и до умора да се подвизава по оброчища, и да дойде при светилището си, за да се помоли, пак нищо не ще помогне.'
ot[28][16][13]='Това е словото, което Господ бе отдавна изрекъл за Моава.'
ot[28][16][14]='А сега тъй казва Господ: след три години, смятайки наемнишки години, величието на Моава ще бъде унижено с всичкото голямо многолюдство, и остатъкът ще бъде твърде малък и незначителен.'
ot[28][17][ 0]='|ГЛАВА 17|'
ot[28][17][ 1]='Пророчество за Дамаск. - Ето, Дамаск се изключва от броя на градовете, и ще бъде куп развалини.'
ot[28][17][ 2]='Градовете Ароерски ще бъдат напуснати, - ще останат за стадата, които ще си почиват там, и не ще има кой да ги плаши.'
ot[28][17][ 3]='Не ще има вече Ефремова крепост, ни Дамаско царство с останалата Сирия; с тях ще стане същото, каквото със славата на синовете Израилеви, казва Господ Саваот.'
ot[28][17][ 4]='И в оня ден ще се намали славата на Иакова, и тлъстото му тяло ще омършавее.'
ot[28][17][ 5]='Същото ще бъде, каквото подир събиране жито от жетваря, кога ръката му пожъне класовете, и кога съберат класовете в Рефаимска долина.'
ot[28][17][ 6]='И ще останат у него, както бива при стръсване маслини, две-три зърна на самия връх, или четири-пет по плодните клончета, казва Господ, Бог Израилев.'
ot[28][17][7]='В оня ден ще обърне човек погледа си към своя Творец, и очите му ще бъдат устремени към Светия Израилев;'
ot[28][17][ 8]='и не ще обърне очи към жертвениците, дело на ръцете си, и не ще погледне това, що са направили пръстите му, кумирите на Астарта и Ваала.'
ot[28][17][ 9]='В оня ден укрепените му градове ще бъдат като развалини в гори и по планински върхове, оставени пред синовете Израилеви, - и ще бъде пусто.'
ot[28][17][10]='Защото ти забрави Бога на твоето спасение, и не си спомняше за скалата на твоето прибежище; затова ти си уредил увеселителни градини и си насадил пръчки от чужда лоза.'
ot[28][17][11]='В деня, когато садеше, ти се грижеше насаденото да расте, и посеяното от тебе рано да цъфне; но в деня, кога събираш, ще има не куп жетва, а жестока скръб.'
ot[28][17][12]='Уви! Шум от много народи! Шумят те, както море шуми. Рев на племена! Реват те, както реват буйни води.'
ot[28][17][13]='Реват народите, както реват буйни води; но Той ги заплаши, - и те побягнаха далеч, и бидоха разгонени като плява по планини от вятър и като прах от вихър.'
ot[28][17][14]='Вечер - и ето ужас! и преди утрото вече го няма. Такава е участта на нашите грабители, жребието на нашите разорители.'
ot[28][18][ 0]='|ГЛАВА 18|'
ot[28][18][ 1]='Горко на земята, която се осенява с криле отвъд Етиопските реки,'
ot[28][18][ 2]='която праща пратеници по море и рогозени ладии по водите! Идете, бързи пратеници, при народ як и бодър, при народ страшен отначало доднес, при народ едър и всепотъпкващ, чиято земя реки просичат.'
ot[28][18][ 3]='Всички вие, които населявате вселената и живеете на земята, гледайте, кога се знаме дигне на планините, и слушайте, кога тръба затръби!'
ot[28][18][ 4]='Защото, тъй ми каза Господ: Аз гледам спокойно от Своето жилище, както светла жега - подир дъжд, както облак роса - през жетвен пек.'
ot[28][18][ 5]='Защото преди гроздобер, кога лозето прецъфти, и гроздът захване да узрява, Той ще отреже с косер пръчките и ще ги отнеме, и ще окастри издънките.'
ot[28][18][ 6]='И ще оставят всичко на грабливи планински птици и на полски зверове; и птици ще летуват там, а всички полски зверове там ще зимуват.'
ot[28][18][7]='В онова време ще бъде принесен дар Господу Саваоту от народ як и бодър, от народ страшен отначало и доднес, от едър и потъпкващ народ, чиято земя реки просичат, - при мястото, дето е името на Господа Саваота, върху Сион планина.'
ot[28][19][ 0]='|ГЛАВА 19|'
ot[28][19][ 1]='Пророчество за Египет. - Ето, Господ ще седне на лек облак и ще дойде в Египет. И пред лицето Му ще потреперят идолите египетски, и сърцето на Египет ще се стопи в него.'
ot[28][19][ 2]='Ще въоръжа египтяни против египтяни, - и ще се бият брат против брата и приятел против приятеля, град с град, царство с царство.'
ot[28][19][ 3]='И духът на Египет ще изнемогне в него, и ще разруша кроежите му, - и ще прибягнат те към идоли и магьосници, към извиквачи на мъртъвци и към гадатели.'
ot[28][19][ 4]='И ще предам египтяни в ръцете на жесток владетел, и свиреп цар ще владее над тях - казва Господ, Господ Саваот.'
ot[28][19][ 5]='И водите в морето ще изчезнат, и реката ще пресекне и изсъхне;'
ot[28][19][ 6]='и реките ще спаднат, и каналите египетски ще станат маловодни и ще изсъхнат; рогоз и тръстика ще завяхнат.'
ot[28][19][7]='Нивите край реката, по бреговете на реката, и всичко посеяно край реката, ще засъхне, ще бъде развеяно и ще изчезне.'
ot[28][19][ 8]='И ще заплачат рибари, и ще ревнат всички, които хвърлят въдица в реката, и които поставят мрежа във водата, ще се отчаят;'
ot[28][19][ 9]='и ще се смутят ония, които обработват лен и които тъкат бели платна;'
ot[28][19][10]='и мрежите ще бъдат скъсани, и всички, които държат рибници за жива риба, духом ще отпаднат.'
ot[28][19][11]='Да! обезумяха князете цоански; съветът на мъдрите фараонови съветници стана безсмислен. Как ще кажете фараону: аз съм син на мъдреците, син на древните царе?'
ot[28][19][12]='Де са те? де са твоите мъдреци? нека те сега ти кажат; нека узнаят, какво Господ Саваот е определил за Египет.'
ot[28][19][13]='Обезумяха князете цоански; измамиха се князете мемфиски, и свърнаха Египет от пътя главатарите на неговите племена.'
ot[28][19][14]='Господ проводи в него шеметен дух, - и те въведоха Египет в заблуда във всичките му дела, също както пиян полита в бълвоча си.'
ot[28][19][15]='И не ще има в Египет такова дело, което биха умели да извършат главата и опашката, палмата и тръстта.'
ot[28][19][16]='В оня ден египтяни ще бъдат като жени, и ще затреперят и ще се уплашат от движението на ръката на Господа Саваота, която Той ще дигне върху тях.'
ot[28][19][17]='Земята Иудина ще стане ужас за Египет; който си спомни за нея, той ще затрепери от решението на Господа Саваота, което Той е определил за него.'
ot[28][19][18]='В оня ден пет града в Египетската земя ще говорят на ханаански език и ще се кълнат в Господа Саваота; единият ще се нарече град на слънцето.'
ot[28][19][19]='В оня ден ще има жертвеник Господу всред Египетската земя, и паметник Господу - в нейните предели.'
ot[28][19][20]='Той ще бъде личба и свидетелство за Господа Саваота в Египетската земя, защото те ще викнат към Господа от потисниците, и Той ще им проводи спасител и застъпник, и ще ги избави.'
ot[28][19][21]='И Господ ще яви Себе Си в Египет; в оня ден египтяни ще познаят Господа и ще принесат жертви и дарове, ще дадат оброци Господу и ще ги изпълнят.'
ot[28][19][22]='И ще порази Господ Египет, - ще порази и ще изцели: те ще се обърнат към Господа - и Той ще ги чуе и ще ги изцели.'
ot[28][19][23]='В оня ден ще има широк път от Египет до Асирия; и Асур ще прихожда в Египет, и египтяни - в Асирия; и египтяни заедно с асирийци ще служат Господу.'
ot[28][19][24]='В оня ден Израил ще бъде трети с Египет и с Асирия; благословение ще има посред земята,'
ot[28][19][25]='която Господ Саваот ще благослови, думайки: благословен да е Моят народ - египтяни, и делото на ръцете Ми - асирийци, и наследието Ми - Израил.'
ot[28][20][ 0]='|ГЛАВА 20|'
ot[28][20][ 1]='В годината, когато Тартан дойде до Азот, бидейки пратен от асирийския цар Саргона, и воюва против Азот и го превзе, -'
ot[28][20][ 2]='в това също време Господ каза на Исаия, Амосов син, тъй: иди и свали вретището от бедрата си и събуй своите обувки от нозете си. Тъй и направи: ходеше гол и бос.'
ot[28][20][ 3]='И рече Господ: както рабът Ми Исаия ходи гол и бос три години, за знак и поличба към Египет и Етиопия, -'
ot[28][20][ 4]='тъй асирийският цар ще поведе пленници из Египет и преселници из Етиопия, млади и стари, голи и боси и с възголени бедра, за срам на Египет.'
ot[28][20][ 5]='Тогава ще се ужасят и засрамят поради Етиопия, тяхна надежда, и поради Египет, с който се хвалеха.'
ot[28][20][ 6]='И ще кажат в оня ден жителите на оная страна: ето какви били ония, на които се надявахме и при които прибягвахме за помощ, за да се спасим от асирийския цар! И как щяхме да се спасим?'
ot[28][21][ 0]='|ГЛАВА 21|'
ot[28][21][ 1]='Пророчество за крайморската пустиня. - Както бурите се носят в южната страна, тъй иде то от пустинята, от страшната земя.'
ot[28][21][ 2]='Страшно видение ми биде показано: грабител граби, опустошител опустошава; възлизай, Еламе, обсаждай, Мидио: на всички стенания ще туря край.'
ot[28][21][ 3]='От това бедрата ми треперят; мъки ме обзеха, както мъки на родилка. Развълнуван съм от това, що слушам; смутен съм от това, що виждам.'
ot[28][21][ 4]='Сърцето ми трепери, тръпки ме побиват; радостната ми нощ се превърна в ужас за мене.'
ot[28][21][ 5]='Готвят трапеза, разстилат покривки, - ядат, пият. "Ставайте, князе, мажете щитове!"'
ot[28][21][ 6]='Защото тъй ми рече Господ: иди, тури вардач: нека той обажда, какво види.'
ot[28][21][7]='И видя той, че идат по двама ездачи на коне, ездачи на осли, ездачи на камили; и прилежно се той вслушваше с голямо внимание, -'
ot[28][21][ 8]='и завика той като лъв: господарю мой, стоях на стража цял ден, и на мястото си оставах по цели нощи;'
ot[28][21][ 9]='и ето, идат люде, ездачи на коне по двама. После той извика и рече: падна, падна Вавилон, и всички идоли на боговете му лежат разбити на земята.'
ot[28][21][10]='О, мой овършан сине на моето гумно! Каквото чух от Господа Саваота, Бога Израилев, това ви и обадих.'
ot[28][21][11]='Пророчество за Дума. - Викат ми от Сеир: вардачо, кое време е през нощта? вардачо, кое време е?'
ot[28][21][12]='Вардачът отговаря: наближава утро, но е още нощ. Ако настойчиво питате, обърнете се и дойдете.'
ot[28][21][13]='Пророчество за Арабия. - В гората Арабийска нощувайте, кервани дедански.'
ot[28][21][14]='Жители на Темайската земя, носете вода да посрещнете жадните; с хляб срещайте бежанците;'
ot[28][21][15]='защото те бягат от мечове, от гол меч, от изопнат лък и от жестокостта на война.'
ot[28][21][16]='Защото тъй ми каза Господ: още година, равна на наемнишка година, - и всичката слава на Кидар ще изчезне,'
ot[28][21][17]='и у храбрите синове на Кидар ще останат немного лъкове: тъй казва Господ, Бог Израилев.'
ot[28][22][ 0]='|ГЛАВА 22|'
ot[28][22][ 1]='Пророчество за долината на видението. - Що ти е, та си цял възлязъл на покрива?'
ot[28][22][ 2]='Шумний граде, който се вълнуваш, граде, който ликуваш! Твоите избити не са с меч убити, нито са в битка умрели;'
ot[28][22][ 3]='всички твои вождове бягаха заедно, но бяха вързани от стрелците; всички намерени у тебе са вързани заедно, колкото и далеч да бягаха.'
ot[28][22][ 4]='Затова казвам: оставете ме, горко ще плача; не силете се да ме утешавате, задето е разорена дъщерята на моя народ.'
ot[28][22][ 5]='Защото е ден на смутня, потъпкване и бъркотия в долината на видението от Господа, Бога Саваота. Събарят стени, и викът стига до планината.'
ot[28][22][ 6]='И Елам носи колчан; люде на колесници и ездачи, и град Кир открива щит.'
ot[28][22][7]='И ето, най-добрите твои долини са пълни с колесници, и ездачи се наредиха срещу портите,'
ot[28][22][ 8]='и снимат покривалото от Иудея; и ти в оня ден мяташ поглед към оръжницата в кедровия дом.'
ot[28][22][ 9]='Но вие виждате, че са много проломите в стените на Давидовия град, и събирате вода в долния водоем;'
ot[28][22][10]='отбелязвате къщи в Иерусалим и събаряте къщи, за да укрепите стените;'
ot[28][22][11]='и правите между двете стени пазилище за водата от стария водоем. А на Тогова, Който прави това, не поглеждате, и не гледате Оногова, Който отдавна е определил това.'
ot[28][22][12]='И Господ, Господ Саваот, ви вика в тоя ден да плачете и тъгувате, да се острижете и да се препашете с вретище.'
ot[28][22][13]='Но ето, веселие и радост! Убиват волове и колят овни; ядат месо, пият вино и казват: "да ядем и да пием, защото утре ще умрем".'
ot[28][22][14]='И откри ми в ушите Господ Саваот: няма да ви се прости това нечестие, докле не умрете, рече Господ, Господ Саваот.'
ot[28][22][15]='Тъй рече Господ, Господ Саваот: върви, иди при оня царедворец, при Севна, началника на двореца (и му кажи):'
ot[28][22][16]='що имаш и кого имаш тук, та си изсичаш тука гробница? - Той изсича за себе си гробница на височината, дяла си жилище в скалата.'
ot[28][22][17]='Ето Господ ще те прехвърли, както силен човек хвърля, и ще те стисне на топка,'
ot[28][22][18]='като те свие на свивка, ще те хвърли като топка в широка земя; там ти ще умреш, и там твоите великолепни колесници ще бъдат гавра за дома на твоя господар.'
ot[28][22][19]='И ще те тласна от твоето място, и ще те свалят от твоето достоинство.'
ot[28][22][20]='И в оня ден ще призова Моя раб Елиакима, Хелкиев син,'
ot[28][22][21]='и ще го облека с твои дрехи и с твой пояс ще го опаша, и властта ти ще предам в ръцете му; и той ще бъде отец за жителите иерусалимски и за дома Иудин.'
ot[28][22][22]='И ключа на Давидовия дом ще туря на раменете му; той ще отвори, и никой не ще затвори; той ще затвори, и никой не ще отвори.'
ot[28][22][23]='И ще го крепя като гвоздей на твърдо място; и той ще бъде като славно седалище за дома на отца си.'
ot[28][22][24]='И на него ще виси цялата слава на бащиния му дом, на деца и внуци, на цялата покъщнина до последно свирало.'
ot[28][22][25]='В оня ден, казва Господ Саваот, ще се поклати укрепеният на твърдо място гвоздей, ще бъде изваден и ще падне, и ще се изпотроши всичко, каквото виси на него: защото Господ казва.'
ot[28][23][ 0]='|ГЛАВА 23|'
ot[28][23][ 1]='Пророчество за Тир. - Ридайте тарсиски кораби, защото той е разрушен: няма къщи, няма кой да влиза в къщите. Туй им биде обадено от земята Китийска.'
ot[28][23][ 2]='Млъкнете жители на острова, който пълнеха сидонски търговци, плаващи по море.'
ot[28][23][ 3]='По големи води се привозваха в него житата на Сихор, жетва на голямата река, и той беше тържище на народите.'
ot[28][23][ 4]='Засрами се, Сидоне; защото, ето що казва морето, морската крепост: като че не съм се мъчила с родилни мъки и не съм раждала и не съм отгледвала момци, нито отраствала моми.'
ot[28][23][ 5]='Кога стигне вестта до египтяни, те ще потреперят, като чуят за Тир.'
ot[28][23][ 6]='Преселяйте се в Тарсис, ридайте, жители на острова!'
ot[28][23][7]='Това ли е вашият ликуващ град, комуто началото е от древни дни? Нозете му го носят, да се скита в страна далечна.'
ot[28][23][ 8]='Кой определи това за Тир, който раздаваше венци, чиито купци бяха князе, а търговците му - най-чутовни на земята?'
ot[28][23][ 9]='Господ Саваот определи това, за да посрами всяка горделива слава, за да унизи всички най-чутовни на земята.'
ot[28][23][10]='Ходи` по земята си, Тарсиска дъще, като реката: няма вече пречки.'
ot[28][23][11]='Той простря ръка върху морето, потресе царства; Господ даде повеля за Ханаан - да съборят крепостите му,'
ot[28][23][12]='и каза: няма вече да ликуваш, посрамена девица, дъще Сидонска! Стани, иди в Китим, но и там не ще имаш мира.'
ot[28][23][13]='Ето земята на халдейци. Тоя народ по-преди го нямаше; Асур му тури начало от пустинни жители. Те издигат кулите си, събарят чертозите му, превръщат го в развалини.'
ot[28][23][14]='Ридайте, кораби тарсиски, защото вашата крепост е разорена.'
ot[28][23][15]='И в оня ден ще забравят Тир за седемдесет години, колкото дните на един цар. А след седемдесетте години с Тир ще стане същото, което пеят за блудницата:'
ot[28][23][16]='"вземи китара, тръгни по града, блуднице забравена! Свири хубаво, пей много песни, за да си спомнят за тебе."'
ot[28][23][17]='И ето, подир седемдесет години Господ ще посети Тир; и той пак ще вземе да получава печалбата си и ще блудствува с всички земни царства по цяла вселена.'
ot[28][23][18]='Но търговията му и печалбата му ще бъдат посвещавани Господу; не ще бъдат затворени и струпани в клетове, защото печалбата от търговията му ще преминава към живеещите пред лицето на Господа, за да ядат до насита и да имат трайни дрехи.'
ot[28][24][ 0]='|ГЛАВА 24|'
ot[28][24][ 1]='Ето, Господ опустошава земята и я прави безплодна; изменя вида й и разпръсва живеещите по нея.'
ot[28][24][ 2]='И каквото бъде с народа, също - и със свещеника; каквото - със слугата, също - и с господаря му; каквото - със слугинята, също - и с господарката й; каквото - с купувача, също - и с продавача; каквото - с оногова, който взема назаем, също - и с оногова, който дава назаем; каквото - с оногова, който дава с лихва, също - и с оногова, който дава лихва.'
ot[28][24][ 3]='Земята е опустошена докрай и е съвсем разграбена, защото Господ изрече това слово.'
ot[28][24][ 4]='Тъгува, унила е земята; отпаднала, унила е вселената; отпаднали са ония, които се издигаха над народа на земята.'
ot[28][24][ 5]='И земята е осквернена под жителите си, защото те престъпиха законите, измениха устава, нарушиха вечния завет.'
ot[28][24][ 6]='Затова проклятие пояжда земята, и жителите й търпят наказание; затова са изгорени обитателите земни, и малко люде останаха.'
ot[28][24][7]='Плаче сокът гроздов; боледува лозата; въздишат всички, които са се от сърце веселили.'
ot[28][24][ 8]='Престана веселбата с тъпани; замлъкна шумът на веселящи се; утихнаха звуковете на гусли;'
ot[28][24][ 9]='не пият вече вино с песни; горчив е сикерът за ония, които го пият.'
ot[28][24][10]='Разрушен е запустелият град; всички къщи са затворени, не може да се влезе.'
ot[28][24][11]='Плачат за вино по улиците; помрачи се всяка радост; изгонена е всяка веселба от земята.'
ot[28][24][12]='В града остана една пустош, и портите се разпаднаха.'
ot[28][24][13]='А посред земята, между народите, ще бъде същото, което бива, кога маслини стръсват, при баберки след гроздобер.'
ot[28][24][14]='Те ще дигнат гласа си, ще възтържествуват във величието на Господа, гръмко ще възклицават от морето.'
ot[28][24][15]='И тъй, славете Господа на изток, по островите морски - името на Господа, Бога Израилев.'
ot[28][24][16]='От края на земята слушаме песен: "слава на Праведния!" И казах аз: горко ми! горко ми! тежко ми! злодеи злодействуват, и злодейски злодействуват злодеи.'
ot[28][24][17]='Ужас, яма и клопка за тебе, жителю земний!'
ot[28][24][18]='Тогава, който е побягнал от вика на ужаса, ще падне в яма; и който излезе от ямата, ще падне в клопка; защото прозорците от небесната височина ще се разтворят, и основите земни ще се раздрусат.'
ot[28][24][19]='Земята се съкрушава, земята се разпада, земята е силно раздрусана.'
ot[28][24][20]='Земята се клати като пиян и се люлее като люлка, и беззаконието й тежи върху нея; тя ще падне - и вече няма да стане.'
ot[28][24][21]='И в оня ден Господ ще посети вишнето воинство и земните царе на земята.'
ot[28][24][22]='И ще бъдат събрани наедно като затворници в трап, ще бъдат заключени в тъмница и след много дни ще бъдат наказани.'
ot[28][24][23]='Тогава месечината ще се изчерви, и слънцето ще се засрами, кога Господ Саваот се възцари на Сион планина и в Иерусалим, и пред старейшините му ще бъде слава.'
ot[28][25][ 0]='|ГЛАВА 25|'
ot[28][25][ 1]='Господи! Ти си Бог мой; ще Те възвелича, ще възхваля името Ти, защото си извършил дивни дела; древните предопределения са истинни, амин.'
ot[28][25][ 2]='Ти превърна града в грамада камъни, твърдата крепост - в развалини; няма вече в града чертози на другоплеменници; вовеки няма да бъде възстановен.'
ot[28][25][ 3]='Затова ще Те прославят силните народи; градовете на страшните племена ще Ти се боят;'
ot[28][25][ 4]='защото Ти беше прибежище на сиромаха, прибежище на немотния в усилно за него време, защита от буря, сянка от пек; защото гневното дихание на насилниците приличаше на буря срещу стена.'
ot[28][25][ 5]='Ти укроти буйството на враговете, както пек - в безводно място; веселбата на притеснителите е задушена, както пекът - от облачна сянка.'
ot[28][25][ 6]='И Господ Саваот ще сложи върху тая планина за всички народи трапеза с тлъсти ястия, трапеза с чисти вина, с тлъстина от кости и най-чисти вина;'
ot[28][25][7]='и върху тая планина ще унищожи покривалото, що покрива всички народи, покривалото, що лежи върху всички племена.'
ot[28][25][ 8]='Смъртта ще бъде погълната навеки, и ще отрие Господ Бог сълзите от всички лица, и ще снеме срама от Своя народ по цяла земя; защото тъй казва Господ.'
ot[28][25][ 9]='И ще кажат в оня ден: ето, Този е нашият Бог! Нему се уповавахме, и Той ни спаси! Този е Господ; Нему се уповавахме; да се възрадваме и развеселим за спасението от Него!'
ot[28][25][10]='Защото ръката на Господа ще почива върху тая планина, и Моав ще бъде стъпкан на мястото си, както се тъпче слама на бунище.'
ot[28][25][11]='И макар и да простре сред него ръцете си, както плаващ ги простира да плава, но Бог ще унизи гордостта му, заедно с лукавството на ръцете му.'
ot[28][25][12]='И ще събори, ще свали крепостта с твоите високи стени, ще повали наземи, в прах.'
ot[28][26][ 0]='|ГЛАВА 26|'
ot[28][26][ 1]='В оня ден ще бъде изпята в земята Иудина тая песен: градът ни е як, вместо стени и окоп Той ни е дал спасение.'
ot[28][26][ 2]='Отворете портите; нека влезе праведният народ, който пази истината.'
ot[28][26][ 3]='Твърдия по дух Ти пазиш в съвършен мир, защото на Тебе се уповава.'
ot[28][26][ 4]='Уповавайте се Господу навеки, защото Господ Бог е вечна твърдиня:'
ot[28][26][ 5]='Той събори ония, които живееха нависоко - високо стоещия град; повали го, повали на земята, хвърли го в прах.'
ot[28][26][ 6]='Нога го тъпче, нозете на сиромаха, стъпките на бедните.'
ot[28][26][7]='Пътят на праведника е прав; Ти уравняш неговата пътека.'
ot[28][26][ 8]='И в пътя на Твоите съдби, Господи, ние се Тебе уповавахме; душата ни се стремеше към Твоето име и към спомена за Тебе.'
ot[28][26][ 9]='С душата си се стремях към Тебе нощем, и с духа си ще Те диря във вътрешността си от ранни зори: защото, когато Твоите съдби се извършват на земята, тогава жителите на света се научават на правда.'
ot[28][26][10]='Ако нечестив бъде помилуван, той няма да се научи на правда; - ще злодействува в земята на праведните и не ще поглежда на величието Господне.'
ot[28][26][11]='Господи! Ръката Ти беше високо издигната, но те я не видяха; ще видят и ще се посрамят ония, които мразят Твоя народ; огън ще погълне Твоите врагове.'
ot[28][26][12]='Господи! Ти ни даруваш мир, защото и всички наши дела Ти уреждаш за нас.'
ot[28][26][13]='Господи, Боже наш! други господари, освен Тебе, са владели над нас; но чрез Тебе само ние славим Твоето име.'
ot[28][26][14]='Мъртвите не ще оживеят; рефаимите не ще станат, защото Ти ги посети и изтреби, и унищожи всеки спомен за тях.'
ot[28][26][15]='Ти умножи народа, Господи, умножи народа, - прослави Себе Си, разшири всички предели земни.'
ot[28][26][16]='Господи! бидейки в беда, той Те търсеше; изливаше тихи молитви, кога го постигаше Твоето наказание.'
ot[28][26][17]='Както непразна жена, кога да ражда, се мъчи, вика от болките си, тъй бяхме ние пред Тебе, Господи.'
ot[28][26][18]='Бяхме непразни, мъчехме се, - и раждахме сякаш вятър; спасение не доставихме на земята, и други жители на вселената се не появиха.'
ot[28][26][19]='Твоите мъртъвци ще оживеят, мъртвите тела ще възкръснат! Събудете се и тържествувайте вие, повалените в прах; защото Твоята роса е роса на растенията, и земята ще изригне мъртъвците.'
ot[28][26][20]='Иди, народе мой, влез в покоите си и затвори след себе вратите си, скрий се за миг, докле мине гневът;'
ot[28][26][21]='защото ето, Господ излиза от жилището Си да накаже жителите земни за тяхното беззаконие, и земята ще открие погълнатата от нея кръв и вече няма да скрие своите убити.'
ot[28][27][ 0]='|ГЛАВА 27|'
ot[28][27][ 1]='В оня ден Господ ще порази със Своя тежък, голям и як меч левиатана - право бягащия змей, и левиатана - лъкатушния змей, и ще убие морското чудовище.'
ot[28][27][ 2]='В оня ден запейте за него - за обичното лозе:'
ot[28][27][ 3]='Аз, Господ, съм негов пазач, и всеки миг го напоявам; нощем и денем го вардя, да се не вмъкне някой в него.'
ot[28][27][ 4]='Гняв няма в Мене. Но ако някой Ми покаже в него тръни и бодили, ще дигна против него война, ще го изгоря съвсем, -'
ot[28][27][ 5]='освен ако прибегне към защитата Ми и сключи мир с Мене. Тогава нека сключи мир с Мене.'
ot[28][27][ 6]='В бъдните дни Иаков ще се укорени; Израил ще даде издънка и ще се разцъфти; и вселената ще се изпълни с плодове.'
ot[28][27][7]='Тъй ли го Той поразяваше, както поразяваше ония, които него поразяваха? Тъй ли го убиваше, както са убити ония, които него убиваха?'
ot[28][27][ 8]='С мярка го наказваше Ти, кога го отхвърляше; изхвърли го със силното Си духване, като в ден на източен вятър.'
ot[28][27][ 9]='И чрез това ще се заглади беззаконието на Иакова; и плодът от това ще бъде, че ще се снеме грехът от него, кога всички камъни от жертвениците превърне в буци вар, и няма вече да стърчат дъбрави и истукани на слънцето.'
ot[28][27][10]='Защото укрепеният град ще запустее, жилищата ще бъдат напуснати и захвърлени като пустиня. Там теленце ще пасе, там ще лежи и ще обяжда клончетата му.'
ot[28][27][11]='Кога клончетата му изсъхнат, ще ги очупят; жени ще дойдат и ще ги изгорят. Понеже тоя народ е безразсъден, Творецът му не ще го съжали, и Създателят му не ще го помилува.'
ot[28][27][12]='Но в оня ден Господ ще разтърси всичко от голямата река до потока Египетски, и вие, синове Израилеви, ще бъдете събрани един до други;'
ot[28][27][13]='и в него ден ще затръби голяма тръба, и ще дойдат изгубилите се в Асирийската земя и прокудените в Египетската земя и ще се поклонят Господу на светата планина в Иерусалим.'
ot[28][28][ 0]='|ГЛАВА 28|'
ot[28][28][ 1]='Горко на венеца, с който се гордеят пияните ефремци! Горко на увяхналото цвете - неговото гиздаво украшение - цвете сред торната долина на замаяните от вино!'
ot[28][28][ 2]='Ето, якият и силният у Господа като проливен дъжд с град, като пагубен вихър, като разляно наводнение от бурни води, със сила го повали наземи.'
ot[28][28][ 3]='С нозе се тъпче венецът, с който се гордеят пияните ефремци.'
ot[28][28][ 4]='И с увяхналото цвете - неговото гиздаво украшение - цвете сред торната долина, става същото, каквото бива със смокиня, рано узряла: щом някой я зърне, веднага я взима в ръка и я лапва.'
ot[28][28][ 5]='В оня ден Господ Саваот ще бъде красив венец и славна корона за остатъка от Своя народ,'
ot[28][28][ 6]='дух на правосъдие за седещия в съдилище и мъжество за ония, които отблъсват неприятеля до портите.'
ot[28][28][7]='Но и тия се клатушкат от вино и объркват пътя си от сикер: свещеник и пророк се спъват от силни пития; победени са от вино, обезумели от сикер, във видение се бъркат, в съждение се спъват.'
ot[28][28][ 8]='Защото всички трапези са пълни с гнусен бълвоч, няма чисто място.'
ot[28][28][ 9]='А казват: "кого иска той да учи на знание? и кого да вразумява с проповед? Отбити от гръдно мляко ли, отделени от майчини гърди ли?"'
ot[28][28][10]='"Защото всичко е заповед върху заповед, заповед върху заповед, правило върху правило, правило върху правило, тук малко и там малко."'
ot[28][28][11]='Затова с мънкащи уста и на чужди език ще говорят към тоя народ.'
ot[28][28][12]='Говориха им: "ето - покой, дайте покой на отрудения, и ето - успокоение." Но те не искаха да слушат.'
ot[28][28][13]='И стана у тях според словото Господне: заповед върху заповед, заповед върху заповед, правило върху правило, правило върху правило, тук малко, там малко, - тъй че те ще отидат, ще паднат ничком и ще се разбият, ще паднат в примка и ще бъдат уловени.'
ot[28][28][14]='И тъй, слушайте словото Господне, хулители, управници на тоя народ, който е в Иерусалим.'
ot[28][28][15]='Понеже говорите: "сключили сме съюз със смъртта и с преизподнята сме договор направили: кога всепоражаващият бич минава, той не ще дойде до нас, защото лъжата направихме наше прибежище и с измама ще се прикрием", -'
ot[28][28][16]='затова тъй казва Господ Бог: ето, Аз полагам на Сион в основата камък, - камък изпитан, краеъгълен, драгоценен, здраво утвърден: който вярва в него, няма да се посрами.'
ot[28][28][17]='И ще поставя съда за мерило и правдата за къпони; и град ще изтреби прибежището на лъжата, и води ще потопят мястото на укривателството.'
ot[28][28][18]='И съюзът ви със смъртта ще се унищожи, и договорът ви с преизподнята не ще устои. Кога мине всепоражаващият бич, вие ще бъдете стъпкани.'
ot[28][28][19]='Щом той мине, ще ви хване; а той ще ходи всяка заран, денем и нощем, и само слухът за него ще внушава ужас.'
ot[28][28][20]='Твърде къса ще бъде постелката, за да се протяга; твърде тясна и завивката, за да се завие с нея.'
ot[28][28][21]='Защото Господ ще се вдигне, както на Перацим планина; ще се разгневи, както в Гаваонската долина, за да извърши делото Си, необикновено дело, и да свърши действието Си, чудното Си действие.'
ot[28][28][22]='И тъй, не кощунствувайте, за да не станат оковите ви по-яки; защото аз чух от Господа, Бога Саваота, че е определено изтреба за цяла земя.'
ot[28][28][23]='Приклонете ухо и послушайте гласа ми; бъдете внимателни, и изслушайте речта ми.'
ot[28][28][24]='Земеделецът винаги ли оре, за да посее, винаги ли бразди` и брани` земята си?'
ot[28][28][25]='Не; като уравни лицето й, той сее милат, или пръсва кимион, или хвърля пшеница на редове, и ечемик в определеното място и редом с него лимец.'
ot[28][28][26]='И на такъв ред го учи неговият Бог; Той го наставлява.'
ot[28][28][27]='Защото не вършеят милат с диканя, нито вършечни колелета газят кимион, но с тояга очукват милата, и с тояга - кимиона.'
ot[28][28][28]='Житото вършеят, но го не трошат; разкарват по него вършечни колелета с конете им, но го не смачкват.'
ot[28][28][29]='И това става от Господа Саваота: чудни са Неговите съдби, велика е Неговата премъдрост!'
ot[28][29][ 0]='|ГЛАВА 29|'
ot[28][29][ 1]='Горко на Ариил, на град Ариил, дето живее Давид! Притурете година върху година; нека колят жертви.'
ot[28][29][ 2]='Но Аз ще притисна Ариил; и ще има плач и тъгуване; и той ще остане при Мене като Ариил.'
ot[28][29][ 3]='Ще се разположа на стан наоколо ти и ще те стесня с наблюдателна стража, и ще дигна против тебе укрепления.'
ot[28][29][ 4]='И ще бъдеш унизен, ще говориш като изпод земята, и речта ти ще бъде глуха изпод праха, и гласът ти ще бъде като глас на коремоговорник, и речта ти ще шепне изпод праха.'
ot[28][29][ 5]='Многото твои врагове ще бъдат като ситен прах, и пълчището потисници - като развявана плява; и това ще стане внезапно, в един миг.'
ot[28][29][ 6]='Господ Саваот ще те посети с гръм и трус, и със силен глас, с буря и вихър, и с пламък от всепоядащ огън.'
ot[28][29][7]='И като сън, като нощно съновидение ще бъде множеството от всички народи, които воюват против Ариил, и от всички, излезли против него и укрепленията му, и от ония, които са го стеснили.'
ot[28][29][ 8]='И както гладен сънува, че уж яде, но събужда се, и душата му е празна; и както жаден сънува, че уж пие, но събужда се, и ето мъчи се, и душата му жадува; същото ще бъде и с множеството от всички народи, които воюват против Сион планина.'
ot[28][29][ 9]='Чудете се и се дивете: те ослепиха другите, и сами ослепяха; те са пияни, ала не от вино, - политат, ала не от сикер;'
ot[28][29][10]='защото Господ напрати върху ви дух на успиване и затвори вашите очи, о пророци, и закри вашите глави, о ясновидци!'
ot[28][29][11]='И всяко пророчество за вас е същото, каквото думите в запечатана книга, която подават ономува, който знае да чете книга, и казват: "прочети я"; и той отговаря: "не мога, защото е запечатана."'
ot[28][29][12]='И дават книгата ономува, който не знае да чете, и казват: "прочети я"; и той отговаря: "не зная да чета."'
ot[28][29][13]='И рече Господ: понеже този народ се приближава към Мене с устата си, и с езика си Ме почита, а сърцето му отстои далеч от Мене, и благоговението им пред Мене е да изучват човешки заповеди;'
ot[28][29][14]='то ето, Аз ще постъпя пак необикновено с този народ, чудно и дивно, тъй че мъдростта на мъдреците му ще загине, и разум у разумните му не ще има.'
ot[28][29][15]='Горко на ония, които мислят да се скрият в дълбочината, за да утаят кроежа си от Господа, които вършат делата си в мрак и казват: кой ще ни види? и кой ще ни узнае?'
ot[28][29][16]='Какво безразсъдство! Можем ли да смятаме грънчаря за глина? Ще каже ли изделието за оногова, който го е направил: той не ме е направил? и ще каже ли изделието за художника си: той не разбира?'
ot[28][29][17]='Още малко, твърде малко, и Ливан не ще ли се превърне в градина, а градината не ще ли я смятат за гора?'
ot[28][29][18]='И в оня ден глухите ще чуят думите на книгата, и очите на слепите ще прогледат из тъмнина и мрак.'
ot[28][29][19]='И страдащите повече и повече ще се радват у Господа, и бедните люде ще тържествуват у Светия Израилев;'
ot[28][29][20]='защото няма вече да има оскърбител, и хулникът ще изчезне, и ще бъдат изтребени всички поборници на неправдата,'
ot[28][29][21]='които объркват човека с думи и разпъват мрежи ономува, който търси съд при портите, и отблъсват правия.'
ot[28][29][22]='Затова тъй казва за Иакововия дом Господ, Който изкупи Авраама: тогава Иаков не ще бъде в срам, и лицето му вече не ще побледнее.'
ot[28][29][23]='Защото, кога види около себе си децата си, дело на Моите ръце, той свето ще почита името Ми и свето ще почита Светия Иаковов, и ще благоговее пред Бога Израилев.'
ot[28][29][24]='Тогава духом блуждаещите ще познаят мъдростта, и непокорните ще се научат на послушание.'
ot[28][30][ 0]='|ГЛАВА 30|'
ot[28][30][ 1]='Горко на непокорните синове, казва Господ, които правят съвещания, но без Мене, и сключват съюзи, но не по Моя Дух, за да прибавят грях към грях:'
ot[28][30][ 2]='без да попитат устата Ми, отиват в Египет, за да се подкрепят със силата на фараона и да се укрият под сянката на Египет.'
ot[28][30][ 3]='Но силата фараонова ще бъде срам за вас, и прибежището под сянката на Египет - безчестие;'
ot[28][30][ 4]='защото князете му (На Иерусалим) са вече в Цоан, и пратениците му са стигнали до Ханес.'
ot[28][30][ 5]='Те всички ще бъдат посрамени заради народа, който е безполезен за тях; от него не ще има ни помощ, ни полза, - но срам и стид.'
ot[28][30][ 6]='Натоварени животни отиват към юг, по земята на гнета и утеснението, отдето излизат лъвици и лъвове, аспиди и хвъркати змейове; те носят върху гръба на осли своите богатства и върху гърбиците на камили - своите съкровища към народ, който не ще им принесе полза.'
ot[28][30][7]='Защото помощта от Египет ще бъде напразно и без полза; затова Аз им казах: тяхната сила е да седят спокойно.'
ot[28][30][ 8]='Сега иди, начертай им това на дъсчица, и впиши го в книга, за да остане за в бъдеще, за всякога, навеки.'
ot[28][30][ 9]='Защото това е народ размирен, деца лъжливи, деца, които не искат да слушат закона Господен,'
ot[28][30][10]='които говорят на ясновидците: "престанете да предвиждате", и на пророците: "не ни пророкувайте правда, говорете ни ласкателно, предсказвайте що е приятно;"'
ot[28][30][11]='"слезте от пътя, отбийте се от пътеката; отстранете от очите ни Светия Израилев."'
ot[28][30][12]='Затова тъй казва Светият Израилев: понеже вие отхвърляте това слово, а се надявате на измама и неправда, и се облягате на това, -'
ot[28][30][13]='то това беззаконие ще бъде за вас като надвиснала да падне пукнатина, която се е показала във висока стена, чието рухване ще настане внезапно, в един миг.'
ot[28][30][14]='И Той ще я разломи, както чупят глинен съд, разбивайки го немилостиво, тъй че в окършлеците му да се не намери и чирепче, с което да се вземе огън от огнище, или да се гребне вода от водоем;'
ot[28][30][15]='защото тъй казва Господ Бог, Светият Израилев: ако си оставахте на мястото и мирувахте, щяхте да се спасите; в тишина и упование е вашата сила; но вие не искахте'
ot[28][30][16]='и казвахте: "не, ние на коне ще побегнем", - затова и ще бягате; "ние с бързи коне ще избягаме", - затова и които ви гонят, ще бъдат бързи.'
ot[28][30][17]='От заплахата на едного хиляда ще бягат, от заплахата на петима ще бягате тъй, че вашият остатък ще бъде като почка на връх планина и като знаме на хълм.'
ot[28][30][18]='И затова Господ не бърза да ви помилува, и затова още се сдържа, за да се смили над вас; защото Господ е Бог на правдата: блажени са всички, които се Нему уповават!'
ot[28][30][19]='Народът ще живее на Сион в Иерусалим; ти няма много да плачеш, - Той ще те помилува, по гласа на твоя плач, и щом го чуе, - ще ти отговори.'
ot[28][30][20]='И ще ви даде Господ хляб в скръб и вода в нужда; и твоите учители не ще се вече скриват, и очите ти ще виждат твоите учители;'
ot[28][30][21]='ако се отклоните надясно, ако се отклоните наляво, ушите ви ще слушат словото, което говори зад вас: ето пътят, вървете по него!'
ot[28][30][22]='Тогава ще смяташ за гнусота обкованите от твое сребро идоли и обкованите от твое злато истукани; ти ще ги хвърлиш като нечистота; ще им кажеш: махнете се оттука.'
ot[28][30][23]='И Той ще даде дъжд върху твоето семе, с което ще засееш нивите, и хляб, що го ражда земята, и той ще бъде изобилен и сочен; стадата ти в оня ден ще пасат по широки пасбища.'
ot[28][30][24]='И воловете и ослите, които обработват нивите, ще ядат посолена кърма, очистена с лопата и веячка.'
ot[28][30][25]='И по всяка висока планина и по всеки издигнат хълм ще потекат вади, потоци вода, в деня на голямото поражение, кога паднат кулите.'
ot[28][30][26]='И светлината на месечината ще бъде като светлината на слънцето, а светлината на слънцето ще бъде седморно по-светла, отколкото светлината на седем дни, в оня ден, кога Господ обвърже раната на Своя народ и изцери нанесените му язви.'
ot[28][30][27]='Ето, името на Господа иде отдалеч; гневът Му гори, и пламъкът Му е силен; устата Му са пълни с негодуване, и езикът Му е като огън, който пояжда;'
ot[28][30][28]='диханието Му е като разлян поток, който се подига дори до шия, за да просее народите до изтощаване; и в челюстите на народите ще има юзда, която ще насочва към заблуда.'
ot[28][30][29]='А у вас ще има песни, както през нощта на свещен празник, и веселие в сърцето, както у оногова, който отива със свирка на планината Господня, към твърдинята Израилева.'
ot[28][30][30]='И ще загърми Господ с величествения Си глас и ще яви замаха на Своята мишца в силен гняв и в пламък на всепоядащ огън, в буря, в наводнение и в градушка от камъни.'
ot[28][30][31]='Защото от гласа на Господа ще трепне Асур, с жезъл поразяван.'
ot[28][30][32]='И всяко движение на определения нему жезъл, който Господ ще сочи против него, ще бъде с тимпани и китари, и Той ще иде на опустошителна война против него.'
ot[28][30][33]='Защото Тофет отдавна вече е уреден; той е приготвен и за царя - дълбок и широк; в кладата му има много огън и дърва; духването на Господа, като поток от сяра, ще го запали.'
ot[28][31][ 0]='|ГЛАВА 31|'
ot[28][31][ 1]='Горко на ония, които отиват в Египет за помощ, надяват се на коне и се осланят на колесници, защото били много, и на конници, защото били твърде силни, а на Светия Израилев не поглеждат и към Господа не прибягват!'
ot[28][31][ 2]='Но премъдър е Той; и ще напрати бедствие, и не ще отмени думите Си; ще въстане против дома на нечестивците и против помощта на ония, които вършат беззаконие.'
ot[28][31][ 3]='И египтяни са човеци, а не Бог; и конете им са плът, а не дух. И ще простре ръката Си Господ, и ще се препъне защитникът, и ще падне защищаваният, и всички наедно ще загинат.'
ot[28][31][ 4]='Защото тъй ми каза Господ: както лъв, както лъвче, което реве над плячката си, макар много овчари да му викат, от вика им не ще трепне и на тяхното множество не ще отстъпи, - тъй Господ Саваот ще слезе да се срази за Сион планина и за нейния хълм.'
ot[28][31][ 5]='Както птици - пиленцата, тъй Господ Саваот ще покрие Иерусалим, ще защити и избави, ще пожали и спаси.'
ot[28][31][ 6]='Обърнете се към Оногова, от Когото сте толкова отстъпили, синове Израилеви!'
ot[28][31][7]='В оня ден всякой човек ще отхвърли сребърните си идоли и златните си идоли, които ръцете ви направиха вам за грях.'
ot[28][31][ 8]='И Асур ще падне не от човешки меч, и не човешки меч ще го премахне, - той ще избегне от меча, и момците му ще минат под данък.'
ot[28][31][ 9]='И от страх той ще пробегне край крепостта си; и князете му ще се плашат от знаме, казва Господ, Чийто огън е на Сион и горнило - в Иерусалим.'
ot[28][32][ 0]='|ГЛАВА 32|'
ot[28][32][ 1]='Ето, Царят ще царува по правда, и князете ще управляват по закон;'
ot[28][32][ 2]='и всякой от тях ще бъде като защита от вятър и подслон за лошо време, като водни извори в степи, като сянка от висока скала в жадна земя.'
ot[28][32][ 3]='И очите на виждащите не ще бъдат закривани, и ушите на слушащите ще внимават.'
ot[28][32][ 4]='И сърцето на лекомислените ще умее да разсъждава; и гъгнивите ще говорят ясно.'
ot[28][32][ 5]='Простака няма вече да наричат почтен, и за коварния няма да кажат, че е честен.'
ot[28][32][ 6]='Защото простакът говори глупости, и сърцето му мисли за беззаконното, за да действува лицемерно и да произнася хула против Господа, да лишава от хляб душата на гладния и да отнима питието от жадния.'
ot[28][32][7]='У коварния и средствата са гибелни: той крои примки, за да погуби сиромаха с лъжливи думи, макар сиромахът и да е прав.'
ot[28][32][ 8]='А честният мисли за честното и твърдо стои във всичко, що е честно.'
ot[28][32][ 9]='Жени безгрижни! станете, послушайте гласа ми; дъщери нехайни! приклонете слух към думите ми.'
ot[28][32][10]='Още година и няколко дни, и ще се ужасите вие, безгрижни! защото гроздобер не ще има, и време за жетва не ще настане.'
ot[28][32][11]='Стреснете се вие, безгрижни! ужасете се вие, нехайни! снемете дрехите, оголете се и кръст препашете.'
ot[28][32][12]='Ще се бият в гърди за прекрасните полета, за родовитата лоза.'
ot[28][32][13]='В земята на народа ми ще растат тръни и бодили, също и по всички увеселителни домове в ликуващия град;'
ot[28][32][14]='защото чертозите ще бъдат оставени; шумният град ще бъде напуснат; Офел и кулата завинаги ще служат, вместо пещери, за прибежище на диви осли и на пасещи стада.'
ot[28][32][15]='докле се не излее върху нас Дух свише, и пустинята не стане градина, а градината не почнат да считат за гора.'
ot[28][32][16]='Тогава ще се въдвори съд в тая пустиня, и правосъдие ще пребъдва в плодоносното поле.'
ot[28][32][17]='И дело на правдата ще бъде мирът, и плод на правосъдието - спокойствието и безопасността вовеки.'
ot[28][32][18]='Тогава народът ми ще живее в мирни жилища и в безопасни селища и в покоищата на блажените.'
ot[28][32][19]='И градушка ще вали върху гората, и градът ще слезе в долината.'
ot[28][32][20]='Блажени вие, които сеете при всички води и които пращате там вол и осел.'
ot[28][33][ 0]='|ГЛАВА 33|'
ot[28][33][ 1]='Горко ти, опустошителю, който не си бил опустошаван, и грабителю, когото не са грабили! Кога свършиш опустошението, ще бъдеш опустошен и ти; кога прекратиш грабителствата, и тебе ще разграбят.'
ot[28][33][ 2]='Господи! помилуй ни: на Тебе се уповаваме; бъди наша мишца от ранни зори и наше спасение в усилно време.'
ot[28][33][ 3]='От страшния Ти глас ще побягнат народите; кога се дигнеш, ще се разпръснат племената,'
ot[28][33][ 4]='и ще отребят плячката ви, както гъсеница отребва; ще се нахвърлят върху й, както скакалци се нахвърлят.'
ot[28][33][ 5]='Висок е Господ, Който живее във висините: Той ще изпълни Сион със съд и правда.'
ot[28][33][ 6]='И ще настанат твоите безопасни времена, изобилно спасение, мъдрост и знание; страхът от Господа ще бъде твое съкровище.'
ot[28][33][7]='Ето, техните юнаци крещят по улиците; пратениците за мир горко плачат.'
ot[28][33][ 8]='Пътищата запустяха; пътници вече няма; той наруши договора, разруши града, - за нищо не смята човеците.'
ot[28][33][ 9]='Земята тъгува, съхне; Ливан е посрамен, увяхнал; Сарон заприлича на пустиня, а Васан и Кармил са оголени от листата си.'
ot[28][33][10]='Сега ще стана, казва Господ, сега ще се дигна, сега ще се издигна.'
ot[28][33][11]='Сено сте заченали, слама ще родите; дъхането ви е огън, който ще ви погълне.'
ot[28][33][12]='И народите ще бъдат като вар, която ври, като отсечено тръне ще бъдат изгорени в огън.'
ot[28][33][13]='Слушайте вие, далечни, какво ще направя; и вие, ближни, познайте Моята мощ.'
ot[28][33][14]='Уплашиха се грешниците на Сион; трепет обзе нечестивците: "кой от нас може да живее при поядащ огън? кой от нас може да живее при вечен пламък?" -'
ot[28][33][15]='Оня, който ходи в правда и говори истина; който презира печалба чрез потисничество, удържа ръцете си от подаръци, затиква уши да не слуша за кръвнина, и затваря очи да не вижда злото, -'
ot[28][33][16]='той ще живее във висините: прибежище му са непристъпните скали; хляб ще му се даде, водата му не ще пресекне.'
ot[28][33][17]='Очите ти ще видят Царя в Неговата красота, ще видят далечна земя;'
ot[28][33][18]='само сърцето ти ще си спомня за ужасите: "де е оня, който преброяваше? де е оня, който теглеше данъка? де е, който обглеждаше кулите?"'
ot[28][33][19]='Няма вече да видиш народ свиреп, народ с глуха, неразбрана реч, с език странен, непонятен.'
ot[28][33][20]='Погледни Сион, града на празничните наши събрания; очите ти ще видят Иерусалим, мирно жилище и непоколебима скиния; стълбовете й никога не ще се изтръгнат, и ни едно от въжата й не ще се скъса.'
ot[28][33][21]='Там у нас великият Господ ще бъде вместо реки, вместо широки канали; там не ще влезе ни една ладия с весла, нито ще премине голям кораб.'
ot[28][33][22]='Защото Господ е наш съдия, Господ е наш законодател, Господ е наш Цар: Той ще ни спаси.'
ot[28][33][23]='Ослабнаха въжата ти, не могат да удържат мачтите и да опънат платната. Тогава ще бъде голям дележ на плячка, тъй че и хроми ще тръгнат за грабеж.'
ot[28][33][24]='И ни един от жителите не ще каже: "болен съм"; на живеещия там народ ще бъдат опростени съгрешенията.'
ot[28][34][ 0]='|ГЛАВА 34|'
ot[28][34][ 1]='Пристъпете, народи, слушайте и внимавайте, племена! Да слуша земята и всичко, що я пълни, вселената и всичко, що се в нея ражда!'
ot[28][34][ 2]='Защото гневът на Господа е върху всички народи, яростта Му върху цялото им воинство. Той ги предаде на заклятие, отдаде ги на клане.'
ot[28][34][ 3]='И техните убити ще бъдат разхвърляни, и от труповете им ще се дигне смрад, и планините ще разкиснат от техните кърви.'
ot[28][34][ 4]='И ще изтлее цялото небесно воинство (звездите), и небесата ще се свият като книжен свитък; и цялото им воинство ще падне, както опада лист от лоза, както увяхнал лист - от смоковница.'
ot[28][34][ 5]='Защото мечът Ми се опи на небесата; ето, за съд слиза той над Едом и над народа, когото предадох на заклятие.'
ot[28][34][ 6]='Мечът Господен ще се насити с кръв, ще затлъстее от тлъстина, от агнешка и козя кръв, от тлъстината на овнешки бъбреци; защото Господ има жертва във Восор и голямо клане в земята Едомска.'
ot[28][34][7]='И биволи ще паднат с тях и телета наедно с волове, и земята ще се опие от кръвта им, и прахът им ще затлъстее от тлъстина.'
ot[28][34][ 8]='Защото настана ден за отмъщение Господне, година на отплата за Сион.'
ot[28][34][ 9]='И реките му ще се преобърнат на катран, и прахът му - в сяра, и земята му ще бъде запален катран:'
ot[28][34][10]='няма да гасне ни денем, нито нощем; и димът й вечно ще възлиза, от рода в род ще остава запустяла; во веки веков не ще мине никой по нея;'
ot[28][34][11]='и ще я завладеят пеликани и ежове; бухали и гарвани ще се заселят в нея; и ще протегнат по нея връв за разорение и отвес за унищожение.'
ot[28][34][12]='Никой не ще остане там от нейните знатни, когото биха повикали на царството, и всичките й князе ще бъдат нищо.'
ot[28][34][13]='И дворците й ще обраснат с тръни, а твърдините й - с коприва и репей; и тя ще бъде жилище на чакали, свърталище на камилоптици.'
ot[28][34][14]='И зверове пустинни ще се срещат с диви котки, и песоглавци ще си подвикват един другиму; там веди ще отдъхват и ще си намират покой.'
ot[28][34][15]='Там ще свие гнездо хвърката змия, ще снася яйца, ще мъти малки и ще ги събира под сянката си; там и ястреби ще се събират един с други.'
ot[28][34][16]='Намерете в книгата Господня и прочетете; ни едно от тия не ще отмине, и едно с друго не ще се замени. Защото сами Неговите уста заповядаха, и Сам Духът Му ще ги събере.'
ot[28][34][17]='И Сам Той им хвърли жребие, и Неговата ръка им я раздели с мярка; вовеки те ще я владеят, из рода в род ще живеят на нея.'
ot[28][35][ 0]='|ГЛАВА 35|'
ot[28][35][ 1]='Ще се развесели пустинята и сухата земя, и необитаемата страна ще се зарадва и разцъфти като крин;'
ot[28][35][ 2]='великолепно ще цъфти и ще се радва, ще тържествува и се весели; славата на Ливан ще й се даде, великолепието на Кармил и Сарон; те ще видят славата на Господа, величието на нашия Бог.'
ot[28][35][ 3]='Укрепете ослабналите ръце и уякчете треперещите колена;'
ot[28][35][ 4]='кажете на боязливите духом: бъдете твърди, не се бойте: ето, вашият Бог иде с отмъщение, с отплата Божия: Той ще дойде и ще ви спаси.'
ot[28][35][ 5]='Тогава ще се отворят очите на слепи, и ушите на глухи ще се отпушат.'
ot[28][35][ 6]='Тогава хромият ще скочи като елен, и езикът на немия ще пее; защото води ще бликнат в пустинята, и потоци - в степите.'
ot[28][35][7]='И водният призрак ще се превърне в езеро, и жадната земя - във водни извори; в жилището на чакалите, дето те почиват, ще стане място за тръст и рогоз.'
ot[28][35][ 8]='И там ще бъде друм, и пътят по него ще се нарече свет път; нечистият не ще ходи по него; но той ще бъде само за тях; които ходят по тоя път, дори и неопитните не ще се заблудят.'
ot[28][35][ 9]='Лъв не ще има там, и лют звяр не ще възлезе по него; той няма да се намери там, а ще ходят изкупените.'
ot[28][35][10]='И ще се върнат избавените от Господа, ще дойдат на Сион с радостно възклицание; и вечна радост ще бъде над главата им; те ще намерят радост и веселие, а скръб и въздишка ще се отдалечат.'
ot[28][36][ 0]='|ГЛАВА 36|'
ot[28][36][ 1]='И в четиринайсетата година на цар Езекия, асирийският цар Сенахирим излезе против всички укрепени градове на Иудея и ги превзе.'
ot[28][36][ 2]='Тогава асирийският цар проводи Рабсака с голяма войска от Лахис в Иерусалим при цар Езекия; и той се спря при водопровода на горния водоем по пътя за нивата на тепавичаря.'
ot[28][36][ 3]='И излезе при него Елиаким, Хелкиев син, началник на двореца, и писарят Севна, и летописецът Иоах, Асафов син.'
ot[28][36][ 4]='И рече им Рабсак: кажете на Езекия: тъй казва великият цар, цар асирийски: какво е това упование, на което се ти уповаваш?'
ot[28][36][ 5]='Аз мисля, че това са само празни думи, а за война са потребни съвет и сила: и тъй, на кого се ти уповаваш, че си се отметнал от мене?'
ot[28][36][ 6]='Ето, ти мислиш да се облегнеш на Египет, на тая сломена тръст, която, ако някой се опре на нея, ще му влезе в ръката и ще я промуши. Такъв е фараонът, царят египетски, за всички, които се нему уповават.'
ot[28][36][7]='Ако ли ми кажеш: уповаваме се на Господа, нашия Бог, - то на тогова ли, чиито оброчища и жертвеници отмени Езекия и каза на Иуда и на Иерусалим: "само пред тоя жертвеник се покланяйте"?'
ot[28][36][ 8]='И тъй, влез в съюз с моя господар, царя асирийски; - ще ти дам две хиляди коня; можеш ли си достави ездачи за тях?'
ot[28][36][ 9]='И как искаш да накараш да отстъпи вождът, един от най-малките раби на Моя господар, надявайки се на Египет, зарад колесници и коне?'
ot[28][36][10]='Та нима без воля Господня тръгнах аз против тая земя, за да я разоря? Господ ми каза: иди против тая земя и я разори.'
ot[28][36][11]='Тогава Елиаким, Севна и Иоах казаха на Рабсака: говори на рабите си по арамейски, защото ние разбираме, а не ни говори по иудейски, за да чуе народът, който е на стената.'
ot[28][36][12]='И Рабсак рече: нима само при твоя господар и при тебе ме прати господарят ми да кажа тия думи? Не, също и при людете, които седят по стените, за да ядат с вас поганта си и да пият мочта си.'
ot[28][36][13]='И стана Рабсак и извика с висок глас по иудейски и рече: чуйте думите на великия цар, асирийския цар!'
ot[28][36][14]='Тъй казва царят: нека ви не мами Езекия, защото той не може ви спаси;'
ot[28][36][15]='и нека ви не обнадеждва Езекия с Господа, думайки: "Господ ще ни спаси; тоя град няма да бъде отдаден в ръцете на царя асирийски."'
ot[28][36][16]='Не слушайте Езекия, защото тъй говори царят асирийски: примирете се с мене и излезте пред мене, и нека всякой яде плода на лозето си и на смоковницата си, и нека всякой пие вода от своя кладенец,'
ot[28][36][17]='докле не дойда и ви взема в такава също земя, каквато е и вашата земя, в земя на хляб и вино, в земя на плодове и лозя.'
ot[28][36][18]='И тъй, да ви не мами Езекия, думайки: "Господ ще ни спаси". Боговете на народите спасиха ли, всякой своята земя, от ръката на асирийския цар?'
ot[28][36][19]='Де са боговете на Емат и Арпад? Де са боговете на Сепарваим? Спасиха ли те Самария от моята ръка?'
ot[28][36][20]='Кой от всички богове на тия земи спаси земята си от моята ръка? Та нима Господ ще спаси Иерусалим от моята ръка?'
ot[28][36][21]='Но те мълчаха и не му отговаряха ни дума, защото от царя беше дадена повеля: не му отговаряйте.'
ot[28][36][22]='Тогава отиде Елиаким, син Хелкиев, началник на двореца, и Севна, писарят, и Иоах, син Асафов, летописец, при Езекия, с раздрани дрехи и му предадоха думите на Рабсака.'
ot[28][37][ 0]='|ГЛАВА 37|'
ot[28][37][ 1]='Щом цар Езекия чу това, раздра дрехите си и се покри с вретище, па отиде в дома Господен;'
ot[28][37][ 2]='и проводи началника на двореца Елиакима, и писаря Севна, и стареите от свещениците, покрити с вретища, при пророк Исаия, сина Амосов.'
ot[28][37][ 3]='И те му казаха: тъй казва Езекия: тоя ден е ден на скръб, наказание и посрама, защото младенците дойдоха до отвърстието на майчината утроба, но сила няма за раждане.'
ot[28][37][ 4]='Може би, Господ, Бог твой, ще чуе думите на Рабсака, когото асирийският цар, негов господар, проводи да хули живия Бог и да ругае с думите, които чу Господ, Бог твой; затова възнес молитва за останалите, които са още живи.'
ot[28][37][ 5]='И отидоха слугите на цар Езекия при Исаия.'
ot[28][37][ 6]='И рече им Исаия: тъй кажете на вашия господар: тъй казва Господ: не бой се от думите, които чу, с които Ме хулиха слугите на асирийския цар.'
ot[28][37][7]='Ето, Аз ще пратя в него дух, и той ще чуе вест и ще се върне в земята си, и Аз ще го поразя с меч в неговата земя.'
ot[28][37][ 8]='Тогава Рабсак се върна и намери асирийския цар да воюва против Ливна; защото бе чул, че господарят му се бе оттеглил от Лахис.'
ot[28][37][ 9]='И чу той за Тирхака, царя етиопски; нему бяха казали: ето, той излезе да се удари с тебе. Като чу това, той проводи пратеници при Езекия, думайки:'
ot[28][37][10]='тъй кажете на Езекия, царя иудейски: нека те не мами твоят Бог, Комуто се уповаваш, думайки: Иерусалим няма да бъде предаден в ръцете на царя асирийски.'
ot[28][37][11]='Ето, ти си чул, какво сториха асирийските царе с всички земи, като туриха върху им заклятие; та ти ли ще оцелееш?'
ot[28][37][12]='Боговете на народите, които бащите ми разориха, спасиха ли ги, спасиха ли Гозан и Харан, Рецеф и синовете на Еден, що са в Таласар?'
ot[28][37][13]='Де е царят ематски, и царят арпадски, и царят на град Сепарваим, Ена и Ива?'
ot[28][37][14]='И взе Езекия писмото от ръката на пратениците и го прочете, па отиде Езекия в дома Господен и го разгърна пред лицето Господне;'
ot[28][37][15]='и помоли се Езекия пред лицето Господне и каза:'
ot[28][37][16]='Господи Саваоте, Боже Израилев, Който седиш на херувими! Ти едничък си Бог на всички земни царства; Ти си сътворил небето и земята.'
ot[28][37][17]='Приклони, Господи, ухото Си и чуй; отвори, Господи, очите Си и погледни, и чуй думите на Сенахирима, който проводи да хулят Тебе, живия Бог.'
ot[28][37][18]='Наистина, Господи, асирийските царе опустошиха всички страни и земите им'
ot[28][37][19]='и нахвърляха в огън боговете им; но това са били не богове, а изделие на човешки ръце, дърво и камък, затова ги и изтребиха.'
ot[28][37][20]='И сега, Господи, Боже наш, спаси ни от ръката му; и ще узнаят всички земни царства, че Ти, Господи, едничък си Бог.'
ot[28][37][21]='И проводи Исаия, син Амосов, до Езекия да кажат: тъй казва Господ, Бог Израилев: за което ти Ми се моли против Сенахирима, царя асирийски, -'
ot[28][37][22]='ето словото, което Господ изрече за него: ще те презре, ще ти се присмее девицата, дъщерята Сионова, ще поклати след тебе глава дъщерята Иерусалимова.'
ot[28][37][23]='Кого ти кореше и хулеше? и против кого възвиси глас и дигна тъй високо очите си? Против Светия Израилев.'
ot[28][37][24]='Чрез рабите си ти кореше Господа, думайки: с множество мои колесници се изкачих навръх планините, върху ребрата на Ливан, изсякох високите му кедри, хубавите му кипариси, и стигнах на самия му връх, в дъбравата на неговата градина;'
ot[28][37][25]='и разкопах и пих вода; и със стъпките на нозете си ще изсуша всички реки египетски.'
ot[28][37][26]='Нима не си слушал, че Аз отдавна направих това, в древни дни го предначертах, а сега го изпълних с това, че ти опустошаваш яките градове, като ги превръщаш в купища развалини?'
ot[28][37][27]='И жителите им изнемогнаха; треперят и остават в срам; станали са като трева в полето и нежен злак, като тревуляк по покриви и препламнало жито преди да е изкласило.'
ot[28][37][28]='Ще седнеш ли, ще излезеш ли, или ще влезеш - Аз зная всичко, зная и дързостта ти против Мене.'
ot[28][37][29]='За твоята дързост против Мене и за това, че твоята надутост дойде до ушите Ми, ще туря брънката Си в ноздрите ти и юздата Си - в устата ти, та ще те върна назад по същия път, по който си дошъл.'
ot[28][37][30]='И ето ти, Езекия, личба: яжте тая година израслото от падналото зърно, а на другата година - самораслото; на третата пък година сейте и жънете, садете лозя и яжте плодовете им.'
ot[28][37][31]='И оцелелият в дома Иудин остатък ще пусне пак корен долу и ще даде плод горе,'
ot[28][37][32]='защото от Иерусалим ще произлезе остатъкът, и от Сион планина - спасеното. Това ще извърши ревността на Господа Саваота.'
ot[28][37][33]='Поради това тъй казва Господ за асирийския цар: "не ще влезе той в тоя град, нито ще хвърли там стрела, и не ще доближи до него с щит, нито ще насипе против него окоп:"'
ot[28][37][34]='"по който път е дошъл, по същия и ще се върне, но в тоя град няма да влезе, казва Господ."'
ot[28][37][35]='"Аз ще браня тоя град, за да го спася заради Мене и заради Моя раб Давида."'
ot[28][37][36]='Тогава излезе Ангел Господен, и погуби в асирийския стан сто осемдесет и пет хиляди души. На сутринта станаха, и ето, всички - мъртви тела.'
ot[28][37][37]='И отстъпи Сенахирим, цар асирийски, та си отиде, върна се и живееше в Ниневия.'
ot[28][37][38]='И когато се кланяше в дома на своя бог Нисроха, синовете му Адрамелех и Шарецер го убиха с меч, а сами побягнаха в Араратската земя. И вместо него се възцари син му Асардан.'
ot[28][38][ 0]='|ГЛАВА 38|'
ot[28][38][ 1]='В ония дни Езекия заболя на смърт. И дойде при него пророк Исаия, син Амосов, и му рече: тъй казва Господ: направи завещание за дома си, защото ще умреш, няма да оздравееш.'
ot[28][38][ 2]='Тогава Езекия се обърна с лице към стената и се помоли Господу, думайки:'
ot[28][38][ 3]='"О, Господи! спомни си, че аз ходих пред Твоето лице вярно и с предано Теб сърце, и върших, що беше угодно в Твоите очи." И силно заплака Езекия.'
ot[28][38][ 4]='И биде слово Господне към Исаия и му бе казано:'
ot[28][38][ 5]='иди, кажи на Езекия; тъй казва Господ, Бог на отца ти Давида: чух твоята молитва, видях твоите сълзи, и ето, прибавям към твоите дни петнайсет години,'
ot[28][38][ 6]='и ще спася от ръката на царя асирийски тебе и тоя град, и ще закрилям тоя град.'
ot[28][38][7]='И ето ти личба от Господа, че Господ ще изпълни словото, което изрече.'
ot[28][38][ 8]='Ето, ще върна десет стъпала назад слънчевата сянка, която мина по стъпалата Ахазови. И върна се слънцето десет стъпала по стъпалата, по които то слизаше.'
ot[28][38][ 9]='Молитва на иудейския цар Езекия, когато беше болен и оздравя от болестта:'
ot[28][38][10]='"Казах в себе си: когато преполових дните си, трябва да вляза в портите на преизподнята; аз съм лишен от остатъка на годините си."'
ot[28][38][11]='"Аз казвах: не ще видя Господа, Господа в земята на живите; не ще видя вече човек между живеещите в света;"'
ot[28][38][12]='"жилището ми се снема от мястото и се отнася от мене като овчарска колиба; трябва да отрежа като тъкач живота си; Той ще ме от основа отреже; денем и нощем чаках, че Ти ще ми пратиш смърт."'
ot[28][38][13]='"Чаках до заранта; като лъв Той съкрушаваше всичките ми кости; ден и нощ чаках, че ще ми пратиш смърт."'
ot[28][38][14]='"Като жерав, като лястовичка издавах звукове, като гълъб тъгувах; очите ми унило гледаха към небето: Господи! утеснен съм; спаси ме."'
ot[28][38][15]='"Какво да кажа? Той ми каза, - Той и стори. Тихо ще прекарвам всички години на живота си, помнейки тъгата на душата си."'
ot[28][38][16]='"Господи! Тъй живеят, и във всичко това е животът на моя дух; Ти ще ме изцериш, ще ми даруваш живот."'
ot[28][38][17]='"Ето, за добро ми беше силната тъга, и Ти избави душата ми от гибелния ров, хвърли зад гърба Си всичките ми грехове."'
ot[28][38][18]='"Защото не преизподнята Тебе слави, не смъртта Тебе възхваля, не слезлите в гроб се уповават на Твоята истина."'
ot[28][38][19]='"Живият, само живият ще Те прослави, както аз сега; баща ще възвести на децата Твоята истина."'
ot[28][38][20]='"Господ ще ме спаси; и ние във всички дни на нашия живот със звуковете на моите струни ще пеем песни в дома Господен."'
ot[28][38][21]='И рече Исаия: нека донесат пласт от смокини и да наложат с него цирея; и царят ще оздравее.'
ot[28][38][22]='А Езекия рече: какво е личбата, че ще ходя в дома Господен?'
ot[28][39][ 0]='|ГЛАВА 39|'
ot[28][39][ 1]='В онова време вавилонският цар Меродах Валадан, син Валаданов, проводи до Езекия писмо и дарове, защото бе чул, че той бил болен и оздравял.'
ot[28][39][ 2]='И зарадва се Езекия на пратениците и им показа своята съкровищница, среброто и златото, благоуханията и драгоценните мазила, цялата си оръжница и всичко, що се намираше в неговата съкровищница, - не остана нищо, което да им не покаже Езекия в дома си и в цялото си владение.'
ot[28][39][ 3]='Тогава дойде пророк Исаия при цар Езекия и му рече: какво казаха тия човеци? и откъде са дошли при тебе? Езекия отговори: от далечна земя са дошли те при мене, от Вавилон.'
ot[28][39][ 4]='И попита Исаия: какво видяха те в твоя дом? Езекия отговори: видяха всичко, що има в моя дом; нищо не остана в моята съкровищница, което да им не показах.'
ot[28][39][ 5]='И рече Исаия на Езекия: изслушай словото на Господа Саваота:'
ot[28][39][ 6]='ето, ще дойдат дни, и всичко, що има в дома ти и що са събрали отците ти до днес, ще бъде отнесено във Вавилон; нищо няма да остане, казва Господ.'
ot[28][39][7]='И ще вземат от твоите синове, които ще произлязат от тебе, които ти ще родиш, и те ще бъдат скопци в двореца на вавилонския цар.'
ot[28][39][ 8]='И рече Езекия на Исаия: добро е словото Господне, което ти изрече; защото, прибави той, мир и добруване ще има през моите дни.'
ot[28][40][ 0]='|ГЛАВА 40|'
ot[28][40][ 1]='Утешавайте, утешавайте Моя народ, казва вашият Бог;'
ot[28][40][ 2]='говорете на Иерусалим, що му е по сърце, и възвестявайте му, че времето на неговата борба се изпълни, че за неправдата му е дадено удовлетворение, защото от ръката Господня получи двойно за всички свои грехове.'
ot[28][40][ 3]='Гласът на викащия в пустинята говори: пригответе път Господу, прави направете в пустинята пътеките за нашия Бог;'
ot[28][40][ 4]='всякой дол да се изпълни, и всяка планина и хълм да се снишат; кривините да се изправят, и неравните пътища да станат гладки;'
ot[28][40][ 5]='и ще се яви славата Господня, и всяка плът ще види (спасението Божие); защото устата Господни изрекоха това.'
ot[28][40][ 6]='Гласът говори: разгласяй! и рече: какво да разгласям? - Всяка плът е трева, и всичката й красота е като полско цвете.'
ot[28][40][7]='Тревата изсъхва, цветето увяхва, щом духне върху него духане от Господа: тъй и народът е трева.'
ot[28][40][ 8]='Трева изсъхва, цвете увяхва, а словото на нашия Бог ще пребъде вечно.'
ot[28][40][ 9]='Възлез на висока планина, благовестителю Сионе! възвиси силно гласа си, благовестителю Иерусалиме! възвиси, не бой се, кажи на градовете Иудини: ето вашия Бог!'
ot[28][40][10]='Ето, Господ Бог иде със сила, и мишцата Му - с власт. Ето, наградата Му е с Него, и отплатата Му е пред лицето Му.'
ot[28][40][11]='Като пастир ще пасе Той своето стадо; агнетата ще взема Той на ръце и ще ги носи на гърдите Си, и ще води дойниците.'
ot[28][40][12]='Кой е изчерпал водите с шепата си и с педя е измерил небесата, и е вместил в мяра праха земен и претеглил на теглилка планините и на къпони - хълмовете?'
ot[28][40][13]='Кой е разумял Духа на Господа, и е бил Нему съветник и Го е учил?'
ot[28][40][14]='С кого се Той съветва, и кой Го вразумява и Го поучава в пътя на правдата, и Го учи на знание и Му посочва пътя на мъдростта?'
ot[28][40][15]='Ето, народите са като капка из ведро и се смятат като прашинка на къпони. Ето, островите Той подига като прашец.'
ot[28][40][16]='И Ливан не стига за жертвен огън, и животните по него - за всесъжение.'
ot[28][40][17]='Всички народи пред Него са като нищо, - за по-малко от нищо и от празнота ги счита Той.'
ot[28][40][18]='И тъй, кому ще уподобите Бога? и какво подобие ще Му намерите?'
ot[28][40][19]='Художник излива идола, и златар го покрива със злато и принажда сребърни верижки.'
ot[28][40][20]='А който е беден за такъв принос, избира дърво, що не гние, намира се изкусен художник да направи идол, който да стои твърдо.'
ot[28][40][21]='Нима не знаете? нима не сте слушали? нима не ви е говорено отначало? нима не сте разумели това по основите на земята?'
ot[28][40][22]='Той е Оня, Който седи над кръга на земята, и живеещите по нея са като скакалци пред Него; Той е разпрострял небесата като тънко платно и ги е разпънал като шатра за живеене.'
ot[28][40][23]='Той обръща князете в нищо, съдиите земни прави като нищожни.'
ot[28][40][24]='Едва посадени, едва посеяни, едва се укоренил в земята стволът им, щом Той духне върху тях, те са изсъхнали, и вихърът ги отниса като плява.'
ot[28][40][25]='Кому прочее ще Ме уподобите и с кого ще Ме сравните? казва Светият.'
ot[28][40][26]='Подигнете очите си към висините небесни и погледайте, кой ги е сътворил! Кой изчисля броя на воинството им? Той всички тях ги нарича по име: поради голямото могъщество и велика сила у Него нищо не липсва.'
ot[28][40][27]='А как говориш ти, Иакове, и казваш, Израилю: "пътят ми е скрит от Господа, и делото ми е забравено у моя Бог"?'
ot[28][40][28]='Нима не знаеш? нима не си слушал, че вечният Господ Бог, Който е сътворил краищата на земята, не се уморява и не изнемогва; Неговият разум е неизследим.'
ot[28][40][29]='Той дава сила на уморения и дарува якост на изнемощелия.'
ot[28][40][30]='Уморяват се и момци и ослабват, и млади люде падат,'
ot[28][40][31]='а които се надяват на Господа, ще подновят силата си: ще дигнат криле като орли, ще припнат и не ще се отрудят, ще отидат и не ще се уморят.'
ot[28][41][ 0]='|ГЛАВА 41|'
ot[28][41][ 1]='Млъкнете пред Мене, острови, и нека народите обновят силите си; нека се приближат и кажат: да излезем вкупом на съд.'
ot[28][41][ 2]='Кой въздигна от изток праведника, повика го да следва подире му, предаде му народи и покори царе? Той ги превърна с неговия меч на прах, с неговия лък на плява, от вятър развявана.'
ot[28][41][ 3]='Той ги гони, върви спокойно по път, по който никога не бе ходил с нозете си.'
ot[28][41][ 4]='Кой направи и извърши това? Оня, Който отначало извика родовете; Аз, Господ, съм първият, и между последните Аз съм същият.'
ot[28][41][ 5]='Островите видяха и се ужасиха, краищата земни затрепериха. Те се сближиха и събраха;'
ot[28][41][ 6]='всякой помага на другаря си и казва на брата си: дръж се!'
ot[28][41][7]='Ковачът ободрява леяра; който разплесква с чук листовете, ободрява оногова, който кове на наковалня, думайки за спойката: "добра е"; и я заякчава с гвоздеи, за да бъде твърда.'
ot[28][41][ 8]='А ти, ти, Израилю, рабе Мой, Иакове, когото Аз избрах, семе на Авраама, Моя приятел, -'
ot[28][41][ 9]='ти, когото взех от краищата на земята и повиках от краищата й, и ти рекох: ти си Мой раб, Аз те избрах и не ще те отхвърля,'
ot[28][41][10]='не бой се, защото Аз съм с тебе, не се смущавай, защото Аз съм Бог твой; Аз ще те укрепя и ще ти помогна, и ще те поддържа с десницата на Моята правда.'
ot[28][41][11]='Ето, в стид и срам ще останат всички, които са наежени против тебе, - ще бъдат като нищо и ще погинат, които се с тебе препират.'
ot[28][41][12]='Ще ги търсиш, и няма да ги намериш, тях, които враждуват против тебе; които се борят с тебе, ще бъдат като нищо, съвършено нищо;'
ot[28][41][13]='защото, Аз съм Господ, Бог твой; държа те за твоята дясна ръка, казвам ти: "не бой се, Аз ти помагам".'
ot[28][41][14]='Не бой се, червей Иакове, малолюдни Израилю, - Аз ти помагам, казва Господ и твоят Изкупител, Светият Израилев.'
ot[28][41][15]='Ето, Аз те направих остра диканя, нова, назъбена; ти ще вършееш и стриваш планини, и хълмовете ще направиш като мекина.'
ot[28][41][16]='Ти ще ги вееш, и вятър ще ги разнесе, и вихър ще ги развее; а ти ще се зарадваш у Господа, ще се хвалиш със Светия Израилев.'
ot[28][41][17]='Сиромаси и немотни търсят вода, и няма; езикът им пресъхва от жажда: Аз, Господ, ще ги чуя, Аз, Бог Израилев, няма да ги оставя.'
ot[28][41][18]='Ще отворя реки навръх планини, и извори сред долини; пустинята ще направя езеро и сухата земя - водни извори;'
ot[28][41][19]='ще посадя в пустинята кедър, ситим, мирта и маслина; ще насадя в степите кипарис, явор и бук наедно,'
ot[28][41][20]='за да видят и познаят, и да разгледат и разберат, че ръката Господня е направила това, и Светият Израилев е сътворил това.'
ot[28][41][21]='Представете делото си, казва Господ; приведете доказателствата си, казва Царят Иаковов.'
ot[28][41][22]='Нека представят и ни кажат, какво има да стане; нека възвестят нещо, преди да е станало, и ние ще вникнем с ума си и ще узнаем, как се е то свършило, или нека ни предскажат за бъдещето.'
ot[28][41][23]='Кажете, какво има да стане в бъдеще, и ние ще знаем, че вие сте богове, или направете нещо добро, или лошо, за да се почудим и наедно с вас да видим.'
ot[28][41][24]='Но вие сте нищо, и делото ви е нищожно; гнусота е оня, който ви избира.'
ot[28][41][25]='Аз го въздигнах от север, и той ще дойде; от изгрев-слънце ще призовава името Ми и ще тъпче князете като кал, и ще ги мачка, както грънчар - глина.'
ot[28][41][26]='Кой е възвестил за това отначало, за да знаем, и много по-отрано, за да можем да кажем: "наистина"? Но никой не е казал, никой не е възвестил, никой не е чувал вашите думи.'
ot[28][41][27]='Аз пръв казах на Сион: ето го! и дадох на Иерусалим благовестник.'
ot[28][41][28]='И тъй, Аз гледах, и нямаше никого, и между тях не се намери съветник, за да мога да ги попитам, и те да отговорят.'
ot[28][41][29]='Ето, те всички са нищо, нищожни са и делата им: вятър и празнота са техните истукани.'
ot[28][42][ 0]='|ГЛАВА 42|'
ot[28][42][ 1]='Ето, Моят Отрок, Когото държа за ръка, Моят Избраник, към Когото благоволи душата Ми. Ще положа Духа Си върху Него, и Той ще възвести съд на народите;'
ot[28][42][ 2]='няма да викне, нито да възвиси гласа Си, и няма да даде да Го чуят на улиците,'
ot[28][42][ 3]='пречупена тръст няма да строши, и тлеещ лен няма да угаси; ще произвежда съд по истина;'
ot[28][42][ 4]='няма да ослабне, нито ще изнемогне, докле на земята не утвърди съд, и островите * ще се уповават на Неговия закон.=*(По превода на 70-те: народите ще се уповават на Неговото име.)'
ot[28][42][ 5]='Тъй говори Господ Бог, Който е сътворил небесата и тяхното пространство, Който е разпрострял земята с нейните произведения, Който дава дихание на народа, що е на нея, и дух на ходещите по нея.'
ot[28][42][ 6]='Аз, Господ, Те призовах в правда, ще Те държа за ръка и ще Те пазя, ще Те поставя завет за народа, светлина за езичниците,'
ot[28][42][7]='за да отвориш очите на слепи, да изведеш вързаните от затвор и седещите в тъмнина - от тъмница.'
ot[28][42][ 8]='Аз съм Господ, това е Моето име, и не ще дам славата Си другиму, нито хвалата Си на истукани.'
ot[28][42][ 9]='Ето, предсказаното по-напред се сбъдна, и ново ще възвестя; преди то да стане, Аз ще ви възвестя.'
ot[28][42][10]='Пейте Господу нова песен, хвала Нему от земните краища, вие, които плавате по морето, и всичко, което го пълни, островите и живеещите по тях.'
ot[28][42][11]='Нека възвисят глас пустинята и нейните градове, селищата, дето живее Кидар; нека тържествуват живеещите по скали, нека възклицават от върховете планински.'
ot[28][42][12]='Нека въздадат Господу слава, и хвалата Му нека възвестят на островите.'
ot[28][42][13]='Господ ще излезе като исполин, ревност ще възбуди като воин; ще извика и ще подигне воински вик, и ще се покаже силен против враговете Си.'
ot[28][42][14]='Дълго мълчах Аз, търпях и се сдържах; сега ще викам като родилка, ще разрушавам и ще поглъщам всичко;'
ot[28][42][15]='ще опустоша планини и хълмове, и всичката тяхна трева ще изсуша; и реките ще направя острови, и езерата ще изсуша;'
ot[28][42][16]='и ще поведа слепите по път, който те не знаят, ще ги водя по незнайни пътеки, тъмата ще направя светлина пред тях, и кривите пътеки - прави: ето какво ще направя Аз за тях, и няма да ги оставя.'
ot[28][42][17]='Тогава ще се обърнат назад и с голям срам ще се покрият ония, които се надяват на идоли, които казват на истукани: вие сте наши богове.'
ot[28][42][18]='Слушайте, глухи, и гледайте, слепи, за да видите.'
ot[28][42][19]='Кой е тъй сляп, както е Моят раб, и глух, както е Моят вестител, когото проводих, кой е тъй сляп, както е възлюбеният, тъй сляп, както е рабът Господен?'
ot[28][42][20]='Ти си видял много, ала не си забелязвал; ушите ти са били отворени, ала не си слушал.'
ot[28][42][21]='Господу било угодно заради правдата Си да възвеличи и прослави закона.'
ot[28][42][22]='Но това е народ разорен и разграбен; те всички са вързани в подземия и скрити в тъмници; станали са плячка, и няма избавител, ограбени са и никой не казва: върни го!'
ot[28][42][23]='Кой от вас е приклонил ухо към това, кой е вникнал и го е изслушал за бъдещето?'
ot[28][42][24]='Кой предаде Иакова на разорение и Израиля - на грабители? Не е ли Господ, против Когото грешихме? Те не искаха да ходят по пътищата Му, нито слушаха закона Му.'
ot[28][42][25]='И Той изля върху им яростта на Своя гняв и жестокостта на войната: тя ги окръжи с пламък от вси страни, но те не забелязваха, и гореше в тях, но те не разбраха това със сърце.'
ot[28][43][ 0]='|ГЛАВА 43|'
ot[28][43][ 1]='А сега тъй казва Господ, Който те е сътворил, Иакове, и Който те е устроил, Израилю: не бой се, защото Аз те изкупих, нарекох те по името ти; ти си Мой.'
ot[28][43][ 2]='През води ли ще минаваш, Аз съм с тебе; през реки ли - те няма да те потопят; тръгнеш ли през огън, няма да се изгориш, и пламъкът не ще те опърли.'
ot[28][43][ 3]='Защото Аз съм Господ, Бог твой, Светият Израилев, твой Спасител; откуп за тебе дадох Египет; Етиопия и Савея дадох за тебе.'
ot[28][43][ 4]='Понеже си скъп в очите Ми, многоценен, и Аз те възлюбих, то ще дам други човеци за тебе, и народи - за твоята душа.'
ot[28][43][ 5]='Не бой се, защото Аз съм с тебе; от изток ще приведа твоето племе и от запад ще те събера.'
ot[28][43][ 6]='На севера ще кажа: дай, и на юга: не задържай; води синовете Ми отдалеч и дъщерите Ми - от краищата земни,'
ot[28][43][7]='всекиго, който се нарича с Мое име, когото съм сътворил за Моя прослава, образувал и устроил.'
ot[28][43][ 8]='Изведи слепия народ, макар да има очи, и глухия, макар да има уши.'
ot[28][43][ 9]='Нека всички народи се съберат наедно, и се съединят племената. Кой измежду тях е предсказал това? Нека обадят, какво е било отначало; нека представят свидетели от себе си и да се оправдаят, за да може да се чуе и каже: наистина!'
ot[28][43][10]='А Мои свидетели, казва Господ, сте вие и Моят раб, когото избрах, за да знаете и да Ми вярвате, и да разберете, че това съм Аз: преди Мене нямаше бог, и подир Мене не ще има.'
ot[28][43][11]='Аз, Аз съм Господ, и няма спасител освен Мене.'
ot[28][43][12]='Аз предрекох и спасих, и възвестих; а другиго нямате, и вие сте Мои свидетели, че Аз съм Бог, казва Господ;'
ot[28][43][13]='от начало на дните Аз съм същият, и никой не ще избави от ръката Ми; Аз ще направя, и кой ще отмени това?'
ot[28][43][14]='Тъй казва Господ, вашият Изкупител, Светият Израилев: за вас проводих у Вавилон и съкруших всички заворки и халдейци, които се славеха с кораби.'
ot[28][43][15]='Аз съм Господ, ваш Светия, Творец на Израиля, ваш Цар.'
ot[28][43][16]='Тъй казва Господ, Който отвори в морето път, в буйни води - пътека,'
ot[28][43][17]='Който изведе колесници и коне, войска и сила; всички легнаха наедно, не станаха; угаснаха, като фитил изтляха.'
ot[28][43][18]='Но вие си не спомняте прежното и за старото не помисляте.'
ot[28][43][19]='Ето, Аз правя нещо ново; ей-сега ще се яви; нима и това не искате да знаете? ще прокарам път през степи, реки - през пустиня.'
ot[28][43][20]='Полски зверове ще Ме прославят, чакали и камилски птици, защото ще дам вода в пустини, реки - в сухи степи, за да поя избрания Мой народ.'
ot[28][43][21]='Тоя народ създадох за Себе Си; той ще разглася славата Ми.'
ot[28][43][22]='А ти, Иакове, не си Ме призовавал; ти, Израилю, не си се трудил за Мене.'
ot[28][43][23]='Не си Ми принасял своите агнета за всесъжение, нито си Ме почитал с жертвите си. Не съм те карал да Ми служиш с хлебни приноси и не съм те отегчавал с тамян.'
ot[28][43][24]='Не си Ми купувал със сребро благовонна тръст, нито си Ме насищал с тлъстина от жертвите си; но с твоите грехове си Ме затруднявал; с твоите беззакония си Ме отегчавал.'
ot[28][43][25]='Аз, Аз Сам изглаждам твоите престъпления заради Самаго Мене и греховете ти не ще спомена.'
ot[28][43][26]='Припомни Ми; ще се съдим; говори, за да се оправдаеш.'
ot[28][43][27]='Твоят праотец съгреши, и твоите ходатаи отстъпиха от Мене.'
ot[28][43][28]='Затова предстоятелите на светилището лиших от свещенство, Иакова предадох на заклятие и Израиля - на поругание.'
ot[28][44][ 0]='|ГЛАВА 44|'
ot[28][44][ 1]='А сега слушай, Иакове, рабе Мой, и ти, Израилю, когото Аз избрах.'
ot[28][44][ 2]='Тъй казва Господ, Който те създаде и те образува, Който ти помага от майчина утроба: не бой се, рабе Мой Иакове, и възлюбени (Израилю), когото Аз избрах;'
ot[28][44][ 3]='защото ще излея вода върху жадуващото, и потоци върху изсъхналото; ще излея Духа Си върху твоето племе и благословението Си - върху твоите потомци.'
ot[28][44][ 4]='И ще растат между трева като върби край водни потоци.'
ot[28][44][ 5]='Един ще каже: "аз съм Господен", друг ще се назове с името на Иакова; а друг ще напише с ръката си: "аз съм Господен", и ще се нарече с името Израилево.'
ot[28][44][ 6]='Тъй казва Господ, Цар на Израиля и негов Изкупител, Господ Саваот: Аз съм първият, и Аз съм последният; и освен Мене няма бог;'
ot[28][44][7]='защото, кой е като Мене? Нека той разкаже, да разгласи и поред да Ми представи всичко от онова време, когато устроих древния народ, или нека разгласят онова, що настъпва и което ще бъде.'
ot[28][44][ 8]='Не бойте се и не се плашете: нали отдавна ти възвестих и предсказах? И вие сте Мои свидетели. Има ли бог освен Мене? Не, друга твърдиня никаква не зная.'
ot[28][44][ 9]='Ония, които правят идоли, са всички нищожни, и техните най-любими не принасят никаква полза, и те сами са си свидетели в това. Те не виждат, нито разбират, и затова ще бъдат посрамени.'
ot[28][44][10]='Кой е направил бог и е излял идол, що не принася никаква полза?'
ot[28][44][11]='Всички участници в това ще бъдат посрамени, защото и самите художници са пак човеци; нека те всички се съберат и застанат; те ще се уплашат, и всички ще бъдат посрамени.'
ot[28][44][12]='Ковачът прави топор от желязо и работи на въглища, с чукове го оглажда и се труди над него с яката си ръка дотолкова, че изгладнява и отмалява, не пие вода и изнемогва.'
ot[28][44][13]='Дърводелецът (като отбере дърво) тегли по него линия, с островърхо оръдие го очертава, после го изработва с длето и го окръгля, и изкарва от него образ на хубав човек, за да го постави вкъщи.'
ot[28][44][14]='Сече си кедри, взема бор и дъб, които си избира измежду горските дървета, сади ясен, който дъждът прави да расте.'
ot[28][44][15]='И това служи на човека за топливо, и част от него употребява, да се топли, и кладе огън, и пече хляб. И пак от него прави бог и му се покланя, прави идол, и пада ничком пред него.'
ot[28][44][16]='Част от дървото изгаря в огън, с друга част вари месо за ядиво, пече си печено и яде до насита, а също грее се и казва: "хубаво, сгрях се; усетих огън".'
ot[28][44][17]='А от остатъците прави бог, свой идол, покланя му се, пада ничком пред него и му се моли и казва: "спаси ме, защото ти си мой бог".'
ot[28][44][18]='Не знаят, нито разбират: Той им е затворил очите, за да не виждат, и сърцата им - за да не разбират.'
ot[28][44][19]='И не взима това на сърце си, нито има дотолкова знание и разум да каже: "половината му изгорих на огъня и на въглените му хляб опекох, сварих месо и ядох; а от остатъка му нима ще направя гнусота? нима ще се кланям на къс дърво?"'
ot[28][44][20]='Той припка подир пепел; измаменото му сърце го е въвело в заблуда, и той не може да освободи душата си и да каже: не е ли измама туй, що е в дясната ми ръка?'
ot[28][44][21]='Помни това, Иакове и Израилю, защото ти си Мой раб; Аз те образувах; Мой раб си ти, Израилю, не Ме забравяй.'
ot[28][44][22]='Ще излича като мъгла твоите беззакония и твоите грехове - като облак; обърни се към Мене, защото Аз те изкупих.'
ot[28][44][23]='Тържествувайте, небеса, защото Господ направи това. Ликувайте, дълбини земни; шумете от радост, планини, гора и всички дървета в нея; защото Господ изкупи Иакова и ще се прослави в Израиля.'
ot[28][44][24]='Тъй казва Господ, Който те е изкупил и Който те е образувал от майчина утроба: Аз съм Господ, Който всичко сътворих. Сам прострях небесата и със силата Си разстлах земята,'
ot[28][44][25]='Който правя нищожни личбите на лъжепророците и наяве изваждам безумието на магьосниците, Който пропъждам назад мъдреците и знанието им обръщам на глупост,'
ot[28][44][26]='Който утвърждавам думата на Своя раб и привеждам в изпълнение изреченото от Моите пратеници, Който казвам на Иерусалим: "ти ще бъдеш заселен" и на градовете Иудини: "вие ще бъдете съградени, и развалините му Аз ще възстановя",'
ot[28][44][27]='Който казвам на бездната: "изсъхни!" и реките ти Аз ще изсуша,'
ot[28][44][28]='Който казвам за Кира: той е Мой пастир, и той ще изпълни всичката Ми воля и ще каже на Иерусалим: "ти ще бъдеш наново съграден!" и на храма: "ти ще бъдеш основан!"'
ot[28][45][ 0]='|ГЛАВА 45|'
ot[28][45][ 1]='Тъй казва Господ на Своя помазаник Кира: държа те за дясната ръка, за да ти покоря народи, и ще снема поясите от бедрата на царе, за да ти се врати отварят, и порти не затварят.'
ot[28][45][ 2]='Пред тебе ще вървя, планини ще уравням, медни врати ще разбивам и железни заворки ще троша;'
ot[28][45][ 3]='и на тебе ще предам пазените на тъмно съкровища и скрити богатства, за да познаеш, че Аз съм Господ, Който те наричам по име, - Бог Израилев.'
ot[28][45][ 4]='Заради Иакова, Моя раб, и Израиля, Моя избраник, Аз те нарекох по име, почетох те, ако и да Ме не познаваше.'
ot[28][45][ 5]='Аз съм Господ, и няма друг; няма бог освен Мене; Аз те препасах, ако и да Ме не познаваше,'
ot[28][45][ 6]='за да узнаят от изгрев-слънце и от запад, че няма друг освен Мене; Аз съм Господ, и няма друг.'
ot[28][45][7]='Аз създавам светлината и творя тъмнината, правя мир и причинявам бедствие. Аз, Господ, върша всичко това.'
ot[28][45][ 8]='Росете, небеса, отгоре, и облаците да изливат правда; да се разтвори земята и да принася спасение, и да произрастя заедно правда. Аз, Господ, творя това.'
ot[28][45][ 9]='Горко ономува, който се препира със Създателя си. Чиреп от земните чирепи! Ще каже ли глината грънчарю: "какво правиш?" и твоето дело ще каже ли за тебе: "той няма ръце"?'
ot[28][45][10]='Горко ономува, който казва на баща си: защо си ме на света произвел? а на майка си: защо си ме родила?'
ot[28][45][11]='Тъй казва Господ, Светият на Израиля и негов Създател: ще Ме питате ли за бъдещето на синовете Ми и ще искате ли да Ми се месите в делото на ръцете Ми?'
ot[28][45][12]='Аз създадох земята и сътворих на нея човека; Аз - Моите ръце простряха небесата, и на цялото им воинство Аз дадох закон.'
ot[28][45][13]='Аз го въздигнах в правда и ще уравня всичките му пътища. Той ще съгради Моя град и ще отпусне пленниците Ми не за откуп, нито за дарове, казва Господ Саваот.'
ot[28][45][14]='Тъй казва Господ: печалбите на египтяни и търговията на етиопци, и савейци, люде снажни, към тебе ще преминат и твои ще бъдат; ще те последват, във вериги ще дойдат, ще паднат пред тебе ничком и ще те молят, думайки: само ти имаш Бог, и няма друг бог.'
ot[28][45][15]='Наистина, Ти си Бог съкровен, Бог Израилев, Спасител.'
ot[28][45][16]='Те всички ще бъдат посрамени и постидени; заедно с тях ще отидат със срам и всички, които правят идоли.'
ot[28][45][17]='А Израил ще бъде спасен с вечно спасение от Господа; вие не ще бъдете посрамени и постидени во веки веков.'
ot[28][45][18]='Защото тъй казва Господ, Който сътвори небесата, Той, Бог, Който образува земята и Който я създаде; Той я утвърди; не напразно я сътвори; Той я образува за живеене: Аз съм Господ, и няма друг.'
ot[28][45][19]='Не тайно говорих Аз, не в тъмно място на земята; не казах на Иакововото племе: "напразно Ме дирите". Аз съм Господ, Който изрича правда, Който открива истината.'
ot[28][45][20]='Съберете се и дойдете, приближете се всички, оцелели от народите. Неразбрани са ония, които носят дървения си идол и се молят на бог, който не спасява.'
ot[28][45][21]='Обявете и кажете, като се посъветвате помежду си: кой е възвестил това от стари времена, отнапред е казал това? не Аз ли, Господ? и няма друг бог освен Мене, - Бог, праведен и Който да спасява, няма освен Мене.'
ot[28][45][22]='Към Мене се обърнете, и ще бъдете спасени, всички краища земни, защото Аз съм Бог, и няма друг.'
ot[28][45][23]='Кълна се в Мене Си: от устата Ми излиза правда, дума неизменна, че пред Мене ще се преклони всяко коляно, в Мене ще се кълне всеки език.'
ot[28][45][24]='Само у Господа, ще казват за Мене, има правда и сила; при Него ще дойдат и ще се засрамят всички, които са враждували против Него.'
ot[28][45][25]='Чрез Господа ще бъде оправдано и прославено цялото племе Израилево.'
ot[28][46][ 0]='|ГЛАВА 46|'
ot[28][46][ 1]='Падна Вил, събори се Нево`; истуканите им са върху добитък и товарни животни; вашият товар стана бреме за уморените животни.'
ot[28][46][ 2]='Събориха се, паднаха наедно; не можаха да запазят ония, които ги носеха, и сами паднаха в плен.'
ot[28][46][ 3]='Послушайте Ме, доме Иаковов и цял остатък от дома Израилев, който съм приел от утроба, които съм носил от майчин скут;'
ot[28][46][ 4]='и до ваша старост Аз ще бъда същият, и до ваши седини ще ви нося; Аз ви създадох и ще ви нося, ще ви поддържам и пазя.'
ot[28][46][ 5]='Кому ще Ме уподобите, с кого ще Ме сравните и на кого оприличите, за да си приличаме?'
ot[28][46][ 6]='Изсипват злато из торбичка и претеглят сребро на къпони, па наемат златар, за да направи от него бог; кланят му се и ничком падат пред него;'
ot[28][46][7]='дигат го на рамо, носят го и го турят на мястото му; той стои, от мястото си не се мърда; викат му, - той не отговаря, от беда не избавя.'
ot[28][46][ 8]='Спомнете си това и покажете се мъже; вземете това присърце, отстъпници;'
ot[28][46][ 9]='спомнете си, що е било по-преди, открай века, защото Аз съм Бог и няма друг бог и няма подобен на Мене.'
ot[28][46][10]='Аз възвестявам отначало онова, което ще бъде в края, и от старо време онова, което още не е станало; казвам: Моят съвет ще се сбъдне, и всичко, що Ми е угодно, ще сторя.'
ot[28][46][11]='Аз повиках орела от изток, от далечна страна, изпълнителя на Моето определение. Аз казах - и ще изпълня това; предначертах - и ще го сторя.'
ot[28][46][12]='Послушайте Ме, жестокосърдни, вие, които сте далеч от правдата:'
ot[28][46][13]='приближих Моята правда, - тя не е далеч, и спасението Ми не ще се забави; и ще дам на Сион спасение, на Израиля - Своята слава.'
ot[28][47][ 0]='|ГЛАВА 47|'
ot[28][47][ 1]='Слез и седни на праха, о девице, дъще Вавилонска; седи на земята: престол няма, дъще Халдейска, и занапред няма да те наричат нежна и разкошна.'
ot[28][47][ 2]='Вземи хромели и мели брашно; свали булото си, запретни поли, разголи крака, гази реки:'
ot[28][47][ 3]='твоята голота ще се открие, и ще се виждат дори твоите срамоти. Ще отмъстя и никого не ще пожаля.'
ot[28][47][ 4]='Нашият Изкупител - името Му е Господ Саваот - е Светият Израилев.'
ot[28][47][ 5]='Седи мълком и прибери се в тъмнината, дъще Халдейска, защото занапред няма да те наричат господарка на царствата.'
ot[28][47][ 6]='Аз се разгневих на Моя народ, унизих Моето наследие и ги предадох в твои ръце; а ти не им оказа милосърдие, на старец налага най-тежкото си иго.'
ot[28][47][7]='И си казваше: "вечно ще бъда господарка", а на ум си не туряше това, не помисляше, какво ще бъде отпосле.'
ot[28][47][ 8]='Но сега изслушай това, ти, изнежена, която живееш безгрижно, която си казваш в сърцето: "аз съм, и няма друга като мене: няма да седя вдовица, нито ще изпитам загуба на деца".'
ot[28][47][ 9]='Но внезапно, в един ден ще те сполети едното и другото - загуба на деца и вдовство; в пълна мярка ще те сполетят те, при всичкото множество на твоите вражби и голямата сила на твоите магии.'
ot[28][47][10]='Защото ти се надяваше на злодейството си и казваше: "никой ме не види". Твоята мъдрост и твоето знание - те те отклониха от пътя, и ти си думаше в сърце: "аз съм, и няма никоя освен мене".'
ot[28][47][11]='И ще те сполети бедствие: не ще узнаеш, откъде ще се подигне то, и ще те връхлети беда, която не ще бъдеш в сила да отблъснеш; и внезапно ще те сполети гибел, за която и не мислиш.'
ot[28][47][12]='Стой си прочее с твоите магии и с многото си вражби, с които си се занимавала от младини: може би - ще си помогнеш, може би - ще устоиш.'
ot[28][47][13]='Ти си уморена от многото си кроежи; нека излязат ония, които наблюдават небесата, звездобройци и предсказвачи по новолуния, и да те спасят от онова, що трябва да ти се случи.'
ot[28][47][14]='Ето, те са като слама: огън ги изгори; не избавиха душата си от пламъка; не остана въглен да се погрее някой, нито огън, да си поседи пред него.'
ot[28][47][15]='Такива са станали за тебе ония, с които си се трудила, с които си търгувала от младините си. Всеки ударил по свой път; никой те не спасява.'
ot[28][48][ 0]='|ГЛАВА 48|'
ot[28][48][ 1]='Слушайте това, доме Иаковов, вие, които се наричате с името на Израиля и които сте произлезли от източника Иудин, които се кълнете в име Господне и изповядвате Бога Израилев, ако и не по истина и не по правда.'
ot[28][48][ 2]='Защото те се наричат произлизащи от светия град и се осланят на Бога Израилев; Господ Саваот е името Му.'
ot[28][48][ 3]='Предишното Аз отрано обаждах; из устата Ми излизаше то, и Аз го възвестявах и внезапно вършех, - и всичко се сбъдваше.'
ot[28][48][ 4]='Аз знаех, че ти си упорит и че в твоята шия има железни жили, и лобът ти е меден;'
ot[28][48][ 5]='затова ти и обаждах отрано, преди това да се е случило, и предвестявах ти, за да не кажеш: "моят идол направи това, и моят истукан и моят излян образ заповяда това да стане".'
ot[28][48][ 6]='Ти си слушал - погледни всичко това! И нима не ще признаете това? А сега ти възвестявам нещо ново и съкровено, което ти не си знаел.'
ot[28][48][7]='То се извърши сега, а не отдавна и не преди ден, и ти не си слушал за него, за да не кажеш: "ето! аз знаех това".'
ot[28][48][ 8]='Ти не си и слушал, нито си знаел за това, и ухото ти по-напред не беше отворено; защото Аз знаех, че ти ще постъпиш вероломно, и от самата майчина утроба си наречен отстъпник.'
ot[28][48][ 9]='Заради името Си отлагах Своя гняв и заради славата Си се сдържах да те не изтребя.'
ot[28][48][10]='Ето, разтопих те, но не като сребро; изпитах те в горнилото на страданията.'
ot[28][48][11]='Заради Себе Си, заради Самаго Себе Си върша това, - защото, какво похулване би било за името Ми! Славата Си не ще дам другиму.'
ot[28][48][12]='Чуй Ме, Иакове и Израилю, повикан от Мене: Аз съм същият, Аз съм първият и Аз - последният.'
ot[28][48][13]='Моята ръка основа земята, и Моята десница разпростря небесата; ще ги призова, - и те ще застанат наедно.'
ot[28][48][14]='Съберете се всички и слушайте: кой измежду тях е предсказал това? Господ го възлюби, и той ще изпълни волята Му над Вавилон и ще яви мишцата Му над халдейци.'
ot[28][48][15]='Аз, Аз казах, и го повиках; Аз го доведох, и пътят му ще бъде благополучен.'
ot[28][48][16]='Пристъпете към Мене, слушайте това: Аз и отначало съм говорил не тайно; от онова време, откак това става, Аз бях там; и сега Ме проводи Господ Бог и Неговият Дух.'
ot[28][48][17]='Тъй казва Господ, твоят Изкупител, Светият Израилев: Аз съм Господ, Бог твой, Който те учи на полезно, Който те води по оня път, по който трябва да ходиш.'
ot[28][48][18]='О, ако да беше се вслушвал в Моите заповеди! Тогава твоят мир щеше да бъде като река, и твоята правда - като морски вълни.'
ot[28][48][19]='И твоето семе щеше да бъде като пясъка, и ония, които произлизат от бедрата ти, - като песъчинките: не щеше да се изглади, не щеше да се изтреби името му пред Мене.'
ot[28][48][20]='Излизайте от Вавилон, бягайте от халдейци, с радостен глас разгласяйте и проповядвайте това, разпространявайте тая вест до край-земя; казвайте: "Господ изкупи Своя раб Иакова".'
ot[28][48][21]='И не жадуват те в пустините, през които ги води: Той им изтача вода от камък; разсича скала, - и леят се води.'
ot[28][48][22]='А за нечестивците няма мира, казва Господ.'
ot[28][49][ 0]='|ГЛАВА 49|'
ot[28][49][ 1]='Слушайте Ме, острови, и внимавайте, народи далечни: Господ Ме повика още от утроба, от майчина Ми утроба нарече името Ми;'
ot[28][49][ 2]='и направи устата Ми като остър меч; със сянката на ръката Си Ме покриваше и Ме направи изострена стрела; в Своя колчан Ме пазеше;'
ot[28][49][ 3]='и Ми каза: Ти си Мой раб, Израилю, - в Тебе ще се прославя.'
ot[28][49][ 4]='Аз пък казах: напразно съм се трудил за нищо и напусто съм изтощавал силата Си. Но правото Ми е у Господа, и наградата Ми - у Моя Бог.'
ot[28][49][ 5]='И сега казва Господ, Който още от утроба Ме направи Свой раб, за да обърна към Него Иакова, и да се събере при Него Израил; Аз съм поче`тен в очите на Господа, и Бог Мой е Моя сила.'
ot[28][49][ 6]='И Той рече: малко е, че Ти ще Ми бъдеш раб, за да се възстановят колената Иаковови и да се възвърнат остатъците Израилеви, но Аз ще Те направя светлина за народите, за да се простре Моето спасение до земните краища.'
ot[28][49][7]='Тъй казва Господ, Изкупителят на Израиля, Светият негов, на презирания от всички, на укорявания от народа, на Раба на властителите: царе ще Те видят - и ще станат; князе ще се поклонят заради Господа, Който е верен, заради Светия Израилев, Който Те е избрал.'
ot[28][49][ 8]='Тъй казва Господ: в благоприятно време Те чух и в ден на спасение Ти помогнах; и Аз ще Те пазя и ще Те направя народу завет, за да възстановиш земята, да възвърнеш на наследниците опустошените наследия,'
ot[28][49][ 9]='да кажеш на затворниците: излезте, и на ония, които са в тъмнина: покажете се. Край пътища ще пасат те, и по всички хълмове ще бъдат техните пасища;'
ot[28][49][10]='не ще търпят глад и жажда, и не ще ги удари пек и слънце; защото Оня, Който ги милува, ще ги води и ще ги заведе при извори водни.'
ot[28][49][11]='И всички Мои планини ще направят друмове, и Моите пътища ще бъдат издигнати.'
ot[28][49][12]='Ето, едни ще дойдат отдалеч; и ето - едни от север и от морето, а други - от земя Синим.'
ot[28][49][13]='Радвайте се, небеса, и весели се, земьо, и възклицавайте от радост, планини, защото Господ утеши Своя народ и помилува Своите страдалци.'
ot[28][49][14]='А Сион казваше: остави ме Господ и Бог мой ме забрави!'
ot[28][49][15]='Ще забрави ли жена кърмачето си, не ще пожали ли сина на утробата си? Но, ако би и забравила тя, Аз няма да те забравя.'
ot[28][49][16]='Ето, на Своите длани съм те начертал; твоите стени са винаги отпреде Ми.'
ot[28][49][17]='Твоите синове ще побързат към тебе, а твоите разорители и опустошители ще си идат от тебе.'
ot[28][49][18]='Дигни очи и погледни наоколо, - те всички се събират, идат към тебе. Жив съм Аз! - казва Господ, - с всички тях ще се облечеш като с накит и ще се премениш с тях като невеста.'
ot[28][49][19]='Защото твоите развалини, твоите пустини и твоята разорена земя сега ще бъдат твърде тесни за жителите, и ония, които те поглъщаха, ще си отидат от тебе.'
ot[28][49][20]='Децата, които ще имаш, след като си изгубила напрежните, ще ти говорят гласно: "тясно е мястото за мене; отстъпи ми, за да мога да живея".'
ot[28][49][21]='И ти ще кажеш в сърце си: кой ми ги роди? - аз бях бездетна и безплодна, откарана в плен и отдалечена; прочее, кой ги отхрани? - ето, аз си оставах сама; а те де бяха?'
ot[28][49][22]='Тъй казва Господ Бог: ето, ще дигна ръката Си към народите, и ще издигна знамето Си пред племената, - и ще донесат синовете ти на ръце и дъщерите ти - на рамене.'
ot[28][49][23]='И царе ще бъдат твои хранители, и техните царици ще бъдат твои кърмачки; с лице доземи ще ти се кланят и ще лижат праха от нозете ти, и ще узнаеш, че Аз съм Господ, че ония, които се надяват на Мене, няма да се посрамят.'
ot[28][49][24]='Може ли да се отнеме плячка от силен, и могат ли да се отнемат пленници от победител?'
ot[28][49][25]='Да! тъй казва Господ: и пленените от силния ще бъдат отнети, и плячката на тирана ще бъде отървана; защото Аз ще се боря с твоите противници, и ще избавя твоите синове;'
ot[28][49][26]='и ще нахраня твоите притеснители със собствената им плът, и те ще бъдат упоени от своята кръв като от ново вино; и всяка плът ще узнае, че Аз съм Господ, твой Спасител и твой Изкупител, Силният Иаковов.'
ot[28][50][ 0]='|ГЛАВА 50|'
ot[28][50][ 1]='Тъй казва Господ: де е разводното писмо на майка ви, с което я напуснах? или на кого от Моите заемодавци ви продадох? Ето, вие сте продадени заради греховете си, и заради вашите престъпления майка ви е напусната.'
ot[28][50][ 2]='Защо, когато дохождах, никого нямаше, и когато виках, никой не отговаряше? Нима ръката Ми се е скратила, та не може да избавя, или нямам сила да спасявам? Ето, със заплахата Си море пресушавам, превръщам реки в пустиня; рибите в тях гният от липса на вода и умират от жажда.'
ot[28][50][ 3]='Аз обличам небесата с мрак и вретище правя тям за покров.'
ot[28][50][ 4]='Господ Бог Ми даде език на мъдри, за да мога с думи да подкрепя изнемогващия: всяка заран Той пробужда, пробужда ухото Ми, за да слушам като ония, които се учат.'
ot[28][50][ 5]='Господ Бог Ми отвори ухото, и Аз се не възпротивих, не отстъпих назад.'
ot[28][50][ 6]='Гърба Си подложих на биещите, и страните Си - на удрящите; лицето Си не скривах от поругание и заплюване.'
ot[28][50][7]='И Господ Бог Ми помага; затова не се срамувам, затова държа лицето Си като кремък, и зная, че няма да остана посрамен.'
ot[28][50][ 8]='Близо е Оня, Който Ме оправдава: кой иска да се надваря с Мене? Да застанем заедно. Кой иска да се съди с Мене? Нека пристъпи към Мене.'
ot[28][50][ 9]='Ето, Господ Бог Ми помага: кой ще Ме осъди? Ето, те всички като дреха ще овехтеят; молец ще ги изяде.'
ot[28][50][10]='Кой от вас се бои от Господа, слуша гласа на Неговия Раб? Който ходи в мрак, без светлина, да се уповава на името Господне и да се осланя на своя Бог.'
ot[28][50][11]='Ето, всички вие, които палите огън, които сте въоръжени със запалени стрели, - идете в пламъка на вашия огън и на стрелите, които сте нажежили! Това ще ви бъде от Моята ръка: в мъчение ще умрете.'
ot[28][51][ 0]='|ГЛАВА 51|'
ot[28][51][ 1]='Послушайте Ме вие, които ламтите за правда, които търсите Господа! Погледнете на скалата, от която сте изсечени, и в дълбочината на трапа, из който сте извлечени.'
ot[28][51][ 2]='Погледнете на Авраама, вашия отец, и на Сарра, която ви е родила, защото Аз повиках него едничкия и го благослових и го размножих.'
ot[28][51][ 3]='Тъй, Господ ще утеши Сион, ще утеши всичките му развалини и ще направи пустините му като рай и степите му - като градина Господня; радост и веселие ще бъде в него, славословие и песнопение.'
ot[28][51][ 4]='Послушайте Ме, народе Мой и племе Мое, приклонете ухо към Мене! защото от Мене ще излезе закон, и Моя съд ще туря за светлина на народите.'
ot[28][51][ 5]='Моята правда е близка; Моето спасение изгрява, и Моята мишца ще съди народите; островите ще се уповават на Мене и ще се надяват на мишцата Ми.'
ot[28][51][ 6]='Подигнете очи към небесата и погледнете на земята долу: защото небесата ще изчезнат като дим, и земята ще овехтее като дреха, и жителите й също ще измрат; а Моето спасение ще пребъде вечно, и правдата Ми няма да престане.'
ot[28][51][7]='Послушайте Ме вие, които познавате правдата, народе, който в сърцето си имаш Моя закон! Не се бойте от укора на човеците, нито се страхувайте от злословието им.'
ot[28][51][ 8]='Защото молец ще ги сяде като дреха, и червей ще ги изяде като вълна; а Моята правда ще пребъде вовеки, и Моето спасение - из рода в род.'
ot[28][51][ 9]='Дигни се, дигни, облечи се в сила, мишце Господня! Дигни се, както в древни дни, в отдавнашни родове! Не съкруши ли ти Раава, не порази ли крокодила?'
ot[28][51][10]='Не пресуши ли ти морето, водите на голямата бездна, превърна дълбините морски на път, за да преминат изкупените?'
ot[28][51][11]='И ще се върнат избавените от Господа и ще дойдат на Сион с пение, и вечна радост ще бъде над главата им; те ще намерят радост и веселие; скръб и въздишки ще изчезнат.'
ot[28][51][12]='Аз, Аз Сам съм ваш Утешител. Кой си ти, та се боиш от човека, който умира, и от човешки син, който е също, каквото е тревата,'
ot[28][51][13]='и забравяш Господа, своя Творец, Който е прострял небесата и основал земята; и непрестанно, всеки ден се плашиш от яростта на притеснителя, като че той е готов да изтреби? Но де е яростта на притеснителя?'
ot[28][51][14]='Скоро пленникът ще бъде освободен, и няма да умре в ямата, нито ще се нуждае от хляб.'
ot[28][51][15]='Аз съм Господ твой, Който вълнува морето, та вълните му реват: Господ Саваот е името Му.'
ot[28][51][16]='И Аз ще вложа Моите слова в устата ти, и със сянката на ръката Си ще те покрия, за да устроя небесата и да утвърдя земята и да кажа на Сион: "ти си Мой народ".'
ot[28][51][17]='Събуди се, събуди се, стани, Иерусалиме, ти, който из ръката на Господа си изпил чашата на яростта Му, до дъно си изпил и пресушил опивалната чаша.'
ot[28][51][18]='Измежду всички синове, от него родени, няма кой да го води, и измежду всички синове, от него отхранени, няма кой за ръка да го поддържи.'
ot[28][51][19]='Тебе те постигнаха две беди, кой ще те пожали? - опустошение и изтреба, глад и меч: с кого да те утеша?'
ot[28][51][20]='Синовете ти изнемогнаха, лежат по ъглите на всички улици, както сърна в примка, изпълнени с гняв Господен, със заплаха от твоя Бог.'
ot[28][51][21]='И тъй, изслушай това ти, който си страдалец и пиян, ала не от вино.'
ot[28][51][22]='Тъй казва Господ твой, Господ и Бог твой, Който отмъщава за Своя народ: ето, Аз вземам от ръката ти опивалната чаша, дрождието от чашата на Моята ярост: ти няма вече да ги пиеш,'
ot[28][51][23]='и ще я дам в ръката на твоите мъчители, които ти казваха: "падни ничком, за да минем по тебе"; и ти правеше гърба си като земя и улица за минувачите.'
ot[28][52][ 0]='|ГЛАВА 52|'
ot[28][52][ 1]='Дигни се, дигни, облечи се в силата си, Сионе! Облечи се в дрехите на величието си, Иерусалиме, светий граде! защото отсега няма вече да влиза в тебе необрязан и нечист.'
ot[28][52][ 2]='Отърси от себе си праха; стани, пленений Иерусалиме! Снеми веригите от врата си, пленена дъще Сионова!'
ot[28][52][ 3]='защото тъй казва Господ: за нищо бяхте продадени, и без сребро ще бъдете откупени;'
ot[28][52][ 4]='и още тъй казва Господ Бог: народът Ми ходи по-преди в Египет, за да поживее там, и Асур го притесняваше без причина.'
ot[28][52][ 5]='И сега какво имам тука? казва Господ, - народът Ми е взет даром, владетелите им беснеят, казва Господ, и постоянно, всеки ден, името Ми се хули.'
ot[28][52][ 6]='Затова Моят народ ще узнае името Ми; затова ще узнае в оня ден, че Аз съм Същият, Който казва: ето Ме!'
ot[28][52][7]='Колко прекрасни са върху планините нозете на благовестника, който възвестява мир, благовествува радост, проповядва спасение, който говори Сиону: "Бог твой се възцари!"'
ot[28][52][ 8]='Ето гласа на твоите стражи! Те издигнаха глас, и всички наедно ликуват, защото с очите си виждат, че Господ се връща в Сион.'
ot[28][52][ 9]='Тържествувайте, пейте наедно, развалини Иерусалимски, защото Господ утеши народа Си - изкупи Иерусалим.'
ot[28][52][10]='Възпретна Господ светата Си мишца пред очите на всички народи, - и всички краища земни ще видят спасението на нашия Бог.'
ot[28][52][11]='Идете си, идете си, излезте оттам: не се допирайте до нечисто; излезте из средата му, очистете се, вие, които носите съдовете Господни!'
ot[28][52][12]='защото не ще излезете набързо и не ще побегнете; защото пред вас ще тръгне Господ, и Бог Израилев ще бъде отзаде ви стража.'
ot[28][52][13]='Ето, Моят Раб ще благоуспее, ще се въздигне, ще се възвиси и възвеличи.'
ot[28][52][14]='Както мнозина бидоха смаяни, гледайки на Него - толкоз ликът Му беше обезобразен повече, отколкото на всеки човек, и видът Му - повече, отколкото на синовете човешки, -'
ot[28][52][15]='така Той ще смае много народи; царе ще затворят пред Него устата си, защото ще видят онова, за което не им е било говорено, и ще узнаят, каквото не са слушали.'
ot[28][53][ 0]='|ГЛАВА 53|'
ot[28][53][ 1]='(Господи!) Кой повярва на това, що е чул от нас, и кому се откри мишцата Господня?'
ot[28][53][ 2]='Защото Той изникна пред Него като младочка и като израстък из суха земя; няма в Него ни изглед, нито величие; ние Го видяхме, и в Него нямаше изглед, който да ни привлича към Него.'
ot[28][53][ 3]='Той беше презрян и унизен пред людете, мъж на скърби и изпитал недъзи, и ние отвръщахме от Него лице си; Той беше презиран, и ние за нищо Го не смятахме.'
ot[28][53][ 4]='Но Той взе върху Си нашите немощи и понесе нашите недъзи; а ние мислехме, че Той беше поразяван, наказван и унизяван от Бога.'
ot[28][53][ 5]='А Той бе изпоранен за нашите грехове и мъчен за нашите беззакония; наказанието за нашия мир биде върху Него, и чрез Неговите рани ние се изцелихме.'
ot[28][53][ 6]='Всички ние блуждаехме като овци, отбихме се всеки от пътя си, - и Господ възложи върху Него греховете на всинца ни.'
ot[28][53][7]='Той бе измъчван, но страдаше доброволно и уста Си не отваряше; като овца биде Той заведен на клане, и както агне пред стигачите си е безгласно, така и Той не отваряше уста Си.'
ot[28][53][ 8]='От затвор и съд Той биде грабнат; но рода Му кой ще обясни? защото Той бе изтръгнат от земята на живите; за престъпленията на Моя народ претърпя смърт. *=*(Според превода на 70-те: "При унижението Му Той бе лишен от праведен съд. Но рода Му кой ще обясни? Защото се отнема животът Му от земята; заради беззаконията на Моя народ бе заведен на смърт".)'
ot[28][53][ 9]='Отредиха Му гроб със злодейци, но Той биде погребан у богатия, защото не бе сторил грях, и в устата Му нямаше лъжа.'
ot[28][53][10]='Но Господу биде угодно да Го съкруши, и Той Го предаде на мъчение; а кога душата Му принесе` умилостивна жертва, Той ще види дълговечно потомство, и волята Господня успешно ще се изпълнява чрез Неговата ръка.'
ot[28][53][11]='С доволство Той ще гледа подвига на душата Си; чрез познанието, което ще имат за Него, Той, Праведникът, Моят Раб, ще оправдае мнозина и греховете им върху Си ще понесе.'
ot[28][53][12]='Затова Аз ще Му дам дял между великите, и със силните плячка ще дели, задето душата Си на смърт предаде, и към злодейци биде причислен, когато между това Той понесе върху Си греха на мнозина, и за престъпниците стана ходатай.'
ot[28][54][ 0]='|ГЛАВА 54|'
ot[28][54][ 1]='Развесели се, неплодна, ти, която не раждаш; възкликни и извикай ти, която не си изпитала родилни мъки; защото напустеницата има много повече деца от оная, която има мъж, казва Господ.'
ot[28][54][ 2]='Разшири мястото на шатрата си, разпусни покривите на жилищата си; недей се стеснява, - продължи въжата си и заякчи колците си;'
ot[28][54][ 3]='защото ти ще се разпростреш надясно и наляво, и потомството ти ще завладее народи и ще насели опустошените градове.'
ot[28][54][ 4]='Не бой се, защото няма да бъдеш посрамена; не се смущавай, защото няма да бъдеш поругана: ще забравиш посрамата на младостта си и няма вече да си спомняш безчестието на вдовството си.'
ot[28][54][ 5]='Защото твоят Творец е твой съпруг; Господ Саваот е името Му, и твой изкупител е Светият Израилев; Той ще се нарече Бог на цяла земя.'
ot[28][54][ 6]='Защото Господ те вика като жена, напусната и скърбяща духом, и като жена на младини, която е била отхвърлена, казва Бог твой.'
ot[28][54][7]='За малко време те оставих, но с голяма милост ще те прибера.'
ot[28][54][ 8]='В пламъка на гнева скрих от тебе лицето Си за кратко време, но с вечна милост ще те помилувам, казва твоят Изкупител Господ.'
ot[28][54][ 9]='Защото това за Мене е като водите Ноеви; както се заклех, че водите Ноеви няма вече да дойдат на земята, тъй се заклех да ти се не гневя, нито да те укорявам.'
ot[28][54][10]='Планини ще се поместят, и хълмове ще се поклатят, но Моята милост няма да отстъпи от тебе, и заветът на Моя мир няма да се поклати, казва милуващият тебе Господ.'
ot[28][54][11]='Горкана, подхвърлена от буря, безутешница! Ето, Аз ще положа твоите камъни върху рубин и ще направя твоите основи от сапфири;'
ot[28][54][12]='и ще направя твоите прозорци от рубини и твоите порти - от бисер, а цялата ти ограда - от драгоценни камъни.'
ot[28][54][13]='И всички твои синове ще бъдат научени от Господа, и голям мир ще има между синовете ти.'
ot[28][54][14]='Ти ще се утвърдиш с правда, далеч ще бъдеш от угнетение, понеже няма за какво да се боиш, далеч и от ужас, понеже той няма да се приближи до тебе.'
ot[28][54][15]='Ето, ще се въоръжат против тебе, но това не е от Мене; който и да се въоръжи против тебе, ще падне.'
ot[28][54][16]='Ето, Аз създадох ковача, който раздухва въглищата в огъня и произвежда сечиво за твоята работа, - и Аз създавам губител, който да изтребва.'
ot[28][54][17]='Ни едно оръдие, направено против тебе, не ще има успех; и всеки език, който би се борил с тебе на съд, - ти ще обвиниш. Това е наследието на рабите Господни, тяхното оправдание от Мене, казва Господ.'
ot[28][55][ 0]='|ГЛАВА 55|'
ot[28][55][ 1]='Вие, които жадувате! дойдете всички при водите; дори и вие, които нямате сребро, дойдете, купувайте и яжте; дойдете, купувайте вино и мляко без сребро и без плата.'
ot[28][55][ 2]='Защо да давате сребро за онова, що не е хляб, и припечеленото си - за онова, що не насища? Послушайте Ме внимателно и яжте, що е добро, и душата ви да се наслади с тлъстина.'
ot[28][55][ 3]='Приклонете ухо и дойдете при Мене: послушайте, и душата ви ще бъде жива, - и ще ви дам завет вечен, неизменните милости, обещани Давиду.'
ot[28][55][ 4]='Ето, Него дадох свидетел за народите, вожд и наставник на народите.'
ot[28][55][ 5]='Ето, ти ще призовеш народ, който не си познавал, и народите, които не са те познавали, ще побързат при тебе, заради Господа, твоя Бог, и заради Светия Израилев, защото Той те прослави.'
ot[28][55][ 6]='Търсете Господа, когато може да Го намерите; призовавайте Го, когато е близо.'
ot[28][55][7]='Нечестивецът да остави пътя си, и беззаконникът - помислите си, и да се обърне към Господа, нашия Бог, - и Той ще го помилува, защото е многомилостив.'
ot[28][55][ 8]='Моите мисли не са ваши мисли, нито вашите пътища са Мои пътища, казва Господ.'
ot[28][55][ 9]='Но както небето е по-високо от земята, тъй Моите пътища са по-високо от вашите пътища, и мислите Ми - по-високо от вашите мисли.'
ot[28][55][10]='Както дъждът и снегът пада от небето и там се не връща, но напоява земята и я прави способна да ражда и произрастя, за да дава семе ономува, който сее, и хляб ономува, който яде, -'
ot[28][55][11]='тъй и Моето слово, което излиза из устата Ми, се не връща към Мене празно, а изпълнява, що Ми е угодно, и върши онова, за което съм го Аз пратил.'
ot[28][55][12]='И тъй, вие ще излезете с веселие и ще бъдете изпроводени с мир; планини и хълмове ще пеят песен пред вас, и всички дървета в полето ще ви ръкопляскат.'
ot[28][55][13]='Вместо трън ще израсте кипарис; вместо коприва ще израсте мирта; и това ще бъде за слава Господу, за личба вечна, несъкрушима.'
ot[28][56][ 0]='|ГЛАВА 56|'
ot[28][56][ 1]='Тъй казва Господ: пазете правосъдие и вършете правда; защото е близко Моето спасение и откровението на Моята правда.'
ot[28][56][ 2]='Блажен е мъжът, който върши това, и синът човешки, който се здраво придържа о това, който пази съботата да я не оскверни и варди ръката си, да не върши никакво зло.'
ot[28][56][ 3]='Синът на другоплеменника, който се е присъединил към Господа, да не казва: "Господ съвсем ме отдели от Своя народ", и скопецът да не казва: "ето, аз съм сухо дърво".'
ot[28][56][ 4]='Защото тъй казва Господ за скопците: които пазят Моите съботи и избират, що е Мене угодно, и здраво се придържат о завета Ми, -'
ot[28][56][ 5]='тям ще дам в дома Си и в стените Си място и име по-добро, нежели на синовете и дъщерите: ще им дам вечно име, което няма да бъде изтребено.'
ot[28][56][ 6]='И синовете на другоплеменниците, които са се присъединили към Господа, за да Му служат и да обичат името на Господа, да бъдат Негови раби - всички, които пазят съботата, да я не осквернят и здраво се придържат о завета Ми,'
ot[28][56][7]='Аз ще заведа на светата Си планина и ще ги възрадвам в Моя дом за молитва: всесъженията им и жертвите им ще бъдат благоприятни върху Моя жертвеник, защото Моят дом ще се нарече молитвен дом за всички народи.'
ot[28][56][ 8]='Господ Бог, Който събира пръснатите израилтяни, казва: към събраните у Израиля ще събирам и други.'
ot[28][56][ 9]='Дойдете да ядете вие, всички зверове полски, всички зверове горски!'
ot[28][56][10]='Стражите им са всички слепи и неразбрани: те всички са неми псета, които не могат да лаят, които лежешком бълнуват, които обичат да спят.'
ot[28][56][11]='И това са псета с жадна душа, които не знаят ситост; и това са пастири неразумни: всички, от първи до последни, гледат своя път, своята печалба;'
ot[28][56][12]='дойдете, казват, ще доставя вино, и ще се напием със сикер; и утре ще бъде същото, каквото днес, дори и повече.'
ot[28][57][ 0]='|ГЛАВА 57|'
ot[28][57][ 1]='Праведник умира, и никой не взима това присърце; и благочестиви мъже се грабват от земята, и никой не помисля, че праведникът се от зло изтръгва.'
ot[28][57][ 2]='Той отива в мир; които ходят по правия път, ще почиват на леглата си.'
ot[28][57][ 3]='Но приближете се тука вие, синове на магьосница, семе на прелюбодеец и на блудница!'
ot[28][57][ 4]='Над кого се глумите? Против кого разтваряте уста, изплезвате език? Не сте ли деца на престъпление, семе на лъжа,'
ot[28][57][ 5]='които сте разпалвани от похот към идоли под всяко клонесто дърво, които колите деца край потоци, между скални пукнатини?'
ot[28][57][ 6]='В гладките камъни на потоците е твоят дял; те, те са твой жребий; тям правиш ти възлияние и принасяш жертви: мога ли Аз да бъда от това доволен?'
ot[28][57][7]='На висока и величава планина туряш леглото си, и там възлизаш да принасяш жертва.'
ot[28][57][ 8]='Зад вратата, както и зад спонците, туряш твоите спомени: защото, като се отвърнеш от Мене, ти се разголваш и възлизаш; разширяваш леглото си и се уговаряш с ония от тях, с които обичаш да лежиш, - оглеждаш мястото.'
ot[28][57][ 9]='Ти си ходила и при царя с благовонна маст и си умножавала твоите мазила, и далеч си пращала своите пратеници и си се унижавала до преизподнята.'
ot[28][57][10]='От дългия си път ти си се уморявала, но не си казвала: "надеждата е изгубена!" Все още си намирала живост в ръката си, и затова не си усещала ослабване.'
ot[28][57][11]='А от кого се ти изплаши и устраши, та стана невярна и престана да Ме помниш и пазиш в сърцето си? Не е ли затова, че Аз мълчах, и при това дълго, та ти престана да се боиш от Мене?'
ot[28][57][12]='Ще покажа твоята правда и твоите дела, и те не ще бъдат теб в полза.'
ot[28][57][13]='Кога повикаш, ще те избави ли твоята сбирщина? - тях всички вятър ще унесе, духване ще развее; а който се Мене надява, ще наследи земята и ще владее светата Моя планина.'
ot[28][57][14]='И рече: равнете, равнете, изравнете пътя, дигайте пречките от пътя на Моя народ.'
ot[28][57][15]='Защото тъй казва Високият и Превъзвишеният, вечно Живеещият, - Светий е Неговото име: Аз живея в небесната височина и в светилището, също и със съкрушените и смирените духом, за да оживявам духа на смирените и да оживявам сърцата на съкрушените.'
ot[28][57][16]='Защото няма вечно да водя тъжба, нито докрай да се гневя; инак, ще изнемогне пред Мене всеки дух и всяко дихание, което съм сътворил.'
ot[28][57][17]='Заради греха му користолюбие Аз се гневих и го поразявах, скривах лице и негодувах; но той, като се отвърна, отиде по пътя на сърцето си.'
ot[28][57][18]='Видях пътищата му, и ще го изцеля, и ще го водя и ще утешавам него и ония, които го жалят.'
ot[28][57][19]='Аз ще изпълня словото: мир, мир на далечен и на ближен, казва Господ, и ще го изцеля.'
ot[28][57][20]='А нечестивците са като развълнувано море, което не може да се уталожи, и чиито води изхвърлят тиня и кал.'
ot[28][57][21]='Мир няма за нечестивците, казва Бог мой.'
ot[28][58][ 0]='|ГЛАВА 58|'
ot[28][58][ 1]='Викай високо, не се въздържай; дигни гласа си като тръба, и посочи на народа Ми беззаконието му, и на дома Иаковов - греховете му.'
ot[28][58][ 2]='Те всеки ден Ме търсят и искат да знаят Моите пътища като народ, който уж постъпва праведно и не оставя законите на своя Бог; те искат от Мене праведен съд, желаят да се приближат към Бога:'
ot[28][58][ 3]='"защо ние постим, а Ти не видиш? смиряваме душите си, а Ти не знаеш?" - Ето, в деня, когато постите, вие изпълнявате своята воля и от другите изисквате тежки трудове.'
ot[28][58][ 4]='Ето, вие постите за караници и разпри и за да биете с дръзка ръка другите; вие не постите в това време тъй, че гласът ви да бъде чут във висинето.'
ot[28][58][ 5]='Такъв ли е постът, който съм Аз избрал, - денят, в който човек изнурява душата си, когато навежда глава като тръст и под себе си постила вретище и пепел? Това ли ще наречеш пост и ден, Господу угоден?'
ot[28][58][ 6]='Ето поста, който избрах: разкъсай оковите на неправдата, развържи връзките на ярема, и угнетените пусни на свобода и всеки ярем разкъсай;'
ot[28][58][7]='раздели хляба си с гладните, и скитниците сиромаси заведи у дома си; видиш ли гол, - облечи го, и от еднокръвния си не се крий.'
ot[28][58][ 8]='Тогава твоята светлина ще се яви като зора, и твоето изцеление скоро ще процъфти, и твоята правда ще тръгне пред тебе, и слава Господня ще те придружава.'
ot[28][58][ 9]='Тогава ти ще позовеш - и Господ ще чуе, ще извикаш - и Той ще каже: ето Ме! Кога отстраниш изсред себе си ярема, престанеш да дигаш пръст и да говориш оскърбително,'
ot[28][58][10]='и отдадеш на гладния душата си и нахраниш душата на страдалеца, - тогава твоята светлина ще изгрее в тъмнината, и мракът ти ще бъде като пладне;'
ot[28][58][11]='и Господ ще ти бъде винаги водач, и във време на суша ще насища душата ти и ще угои костите ти, и ти ще бъдеш като напоена с вода градина и като извор, чиито води никога не пресекват.'
ot[28][58][12]='Тогава твоите потомци ще застроят вековни пустини: ти ще възстановиш основите на много поколения, и ще те наричат възстановител на развалини, възобновител на пътища за населението.'
ot[28][58][13]='Ако заради съботата въздържиш ногата си да изпълнява прищевките ти в светия Мой ден, и ако наричаш съботата радост, свет ден Господен, чествуван, и ако я почетеш с това, да се не занимаваш с обикновените си работи, да угаждаш на прищевките си и да празнословиш, -'
ot[28][58][14]='то ще имаш радост в Господа, и Аз ще те възкача на височини земни и ще ти дам да вкусиш наследието на Иакова, твоя отец: устата Господни изрекоха това.'
ot[28][59][ 0]='|ГЛАВА 59|'
ot[28][59][ 1]='Ето, ръката на Господа не се е скъсила, та да не може да спасява, и ухото Му не е натегнало, та да не може да слуша.'
ot[28][59][ 2]='Но беззаконията ви произведоха раздяла между вас и вашия Бог, и греховете ви отвръщат лицето Му от вас, за да не слуша.'
ot[28][59][ 3]='Защото ръцете ви са осквернени с кръв, и пръстите ви - с беззаконие; устата ви говорят лъжа, езикът ви произнася неправда.'
ot[28][59][ 4]='Никой не издига глас за правдата, и никой не се застъпя за истината: надяват се на суетното и говорят лъжа, зачеват зло и раждат злодейство;'
ot[28][59][ 5]='мътят змийски яйца и тъкат паяжина: който изяде яйцата им - умира, ако пък ги стъпче - ехидна изпълзява.'
ot[28][59][ 6]='Паяжините им ги не бива за дрехи, и те не ще се покрият с изделието си; делата им са дела неправедни, и насилието е в ръцете им.'
ot[28][59][7]='Нозете им тичат към зло, и те бързат да проливат невинна кръв; мислите им - мисли нечестиви; в пътеките им - опустошение и гибел.'
ot[28][59][ 8]='Те не знаят пътя на мира, и в пътеките им няма съд; пътищата им са изкривени, и никой, който ходи по тях, не знае мир.'
ot[28][59][ 9]='Затова е и далеч от нас съдът, и правосъдие не достига до нас: чакаме светлина, а то тъмнина, - сияние, а ходим в мрак.'
ot[28][59][10]='Пипаме стената като слепци, и ходим пипнешком като без очи; по пладне се препъваме като по мръкнало, между живите сме като мъртви.'
ot[28][59][11]='Всички ревем като мечки и стенем като гълъби, чакаме съд, и няма го, - спасение, но то е далеч от нас.'
ot[28][59][12]='Защото престъпленията ни пред Тебе са многобройни, и греховете ни свидетелствуват против нас; защото с нас са престъпленията ни, и беззаконията си знаем.'
ot[28][59][13]='Ние изневерихме и лъгахме пред Господа и отстъпихме от нашия Бог; говорихме клевета и изневяра, зачевахме и раждахме от сърцата си лъжливи думи.'
ot[28][59][14]='И съдът отстъпи назад, и правдата застана надалеч, защото истината се спъна на стъгдата, и честността не можа да влезе.'
ot[28][59][15]='И изчезна истината, и който се отдалечава от злото, подлага се на оскърбление. И Господ видя това, и на очите Му беше противно, че няма съд.'
ot[28][59][16]='И видя, че нямаше човек, и чуди се, че нямаше застъпник; тогава Неговата мишца Му помогна, и правдата Му Го поддържа.'
ot[28][59][17]='И надяна върху Си правдата като броня, и на главата Си - шлема на спасението; и се облече в ризата на отмъщението като в дреха, и покри Себе Си с ревност като с наметало.'
ot[28][59][18]='Според каквато отплата заслужават, по тая мярка ще въздаде Той: на противниците Си - с ярост, на враговете Си - с отмъщение, на островите ще въздаде заслуженото.'
ot[28][59][19]='И ще се уплашат на запад от името на Господа, и на изгрев-слънце - от славата Му. Ако врагът дойде като река, - духването Господне ще го пропъди.'
ot[28][59][20]='И ще дойде Изкупител за Сион и за синовете Иаковови, които са се отвърнали от нечестие, казва Господ.'
ot[28][59][21]='И ето завета Ми с тях, казва Господ: Духът Ми, Който е върху тебе, и думите Ми, които вложих в устата ти, не ще отстъпят от устата ти и от устата на потомството ти и от устата на потомците на твоето потомство, казва Господ, от сега и до века.'
ot[28][60][ 0]='|ГЛАВА 60|'
ot[28][60][ 1]='Дигни се, светлей (Иерусалиме); защото дойде твоята светлина, и слава Господня изгря над тебе.'
ot[28][60][ 2]='Защото, ето, тъмнина ще покрие земята, и мрак - народите; а над тебе ще възсияе Господ, и славата Му ще се яви над тебе.'
ot[28][60][ 3]='И народите ще дойдат към твоята светлина, и царете - към сиянието, което изгрява над тебе.'
ot[28][60][ 4]='Подигни очи и погледай наоколо: те всички се събират, идат при тебе; твоите синове отдалеч идат, и твоите дъщери на ръце се носят.'
ot[28][60][ 5]='Тогава ще видиш, и ще се зарадваш, и сърцето ти ще затрепти и ще се разшири, защото богатството на морето към тебе ще се обърне, имотът на народите към тебе ще дойде.'
ot[28][60][ 6]='Множество камили ще те покрият, - дромадери от Мадиам и Ефа; те всички ще дойдат от Сава`, ще донесат злато и тамян и ще възвестят славата Господня.'
ot[28][60][7]='Всички кидарски овци ще бъдат събрани при тебе; овните невайотски ще ти послужат: ще възлязат на олтара Ми като благоугодна жертва, и Аз ще прославя дома на Моята слава.'
ot[28][60][ 8]='Кои са тия, които летят като облаци, и като гълъби - към гълъбарниците си?'
ot[28][60][ 9]='Тъй, Мене Ме чакат островите и преди тях - тарсиските кораби, за да пренесат синовете ти отдалеч и с тях - среброто им и златото им, в името на Господа, твоя Бог, и на Светия Израилев, защото Той те прослави.'
ot[28][60][10]='Тогава синове на другоземци ще градят стените ти, и техните царе - ще ти служат; защото в гнева Си те поразявах, но в благоволението Си ще бъда милостив към тебе.'
ot[28][60][11]='И твоите порти ще бъдат всякога отворени, няма да се затварят ни денем, ни нощем, за да се принася при тебе имотът на народите и да се довеждат техните царе.'
ot[28][60][12]='Защото народ и царства, които не поискат да ти служат, ще загинат, и такива народи ще бъдат съвсем изтребени.'
ot[28][60][13]='Славата на Ливан ще дойде при тебе с кипарис, бор и кедър заедно, за да украси мястото на Моето светилище, - и Аз ще прославя подножието на нозете Си.'
ot[28][60][14]='И ще дойдат при тебе с покорност синовете на ония, които те угнетяваха, и ще паднат при стъпките на нозете ти всички, които те презираха, и ще те назоват град на Господа, Сион на Светия Израилев.'
ot[28][60][15]='Задето бе изоставен и намразен, тъй че никой не минаваше през тебе, - Аз ще те направя величие навеки, радост от рода в род.'
ot[28][60][16]='Ти ще се насищаш с млякото на народите, и ще сучеш от царски гърди, и ще узнаеш, че Аз, Господ, съм твой Спасител и твой Изкупител, Силният Иаковов.'
ot[28][60][17]='Вместо мед ще ти доставям злато, и вместо желязо - сребро, и вместо дървета - мед, и вместо камъни - желязо; и ще поставям мира за твой управител и правдата - за твои надзиратели.'
ot[28][60][18]='Няма вече да се чуе насилие в земята ти, опустошение и разорение - в пределите ти; и стените си ще наричаш спасение и портите си - слава.'
ot[28][60][19]='Няма вече слънцето да ти служи за дневна светлина, и сиянието на месечината - да ти свети; но Господ ще ти бъде вечна светлина, и Бог твой - твоя слава.'
ot[28][60][20]='Не ще залезе вече твоето слънце, нито твоята месечина ще се скрие, защото Господ ще ти бъде вечна светлина, и ще се свършат дните на твоето тъгуване.'
ot[28][60][21]='И народът ти цял ще бъде праведен, навеки ще наследи земята, - израстък от това, що съм посадил, дело на ръцете Ми, за Моя прослава.'
ot[28][60][22]='От малкия ще произлязат хиляда и от най-слабия - силен народ. Аз, Господ, ще побързам да свърша това овреме.'
ot[28][61][ 0]='|ГЛАВА 61|'
ot[28][61][ 1]='Духът на Господа Бога е върху Мене, защото Господ Ме помаза да благовестя на бедни, прати Ме да изцелявам съкрушени по сърце, да проповядвам на пленени освобождение и на затворници - отваряне на тъмница, *=*(Според превода на 70-те: "на слепи - проглеждане")'
ot[28][61][ 2]='да проповядвам благоприятната Господня година и деня за отмъщение от нашия Бог; да утеша всички тъгуващи,'
ot[28][61][ 3]='да възвестя на тъгуващите в Сион, че тям вместо пепел ще се даде украшение, вместо плач - елейна радост, вместо отпаднал дух - славна одежда; и ще ги нарекат силни с правда, сад на Господа за Негова слава.'
ot[28][61][ 4]='И ще застроят вековни пустини, ще възстановят стари развалини и ще подновят разорени градове, запустели от отдавнашни родове.'
ot[28][61][ 5]='Тогава ще дойдат другоземци и ще пасат стадата ви; синове на чуждестранци ще бъдат ваши земеделци и ваши лозари.'
ot[28][61][ 6]='А вие ще се наричате свещеници на Господа, - служители на нашия Бог ще ви наричат; ще се ползувате с имота на народите и ще се славите с тяхната слава.'
ot[28][61][7]='Зарад посрамянето двойно ще ви бъде дадено; зарад похулването те ще се радват на своя дял, защото в земята си двойно ще получат; вечно веселие ще бъде у тях.'
ot[28][61][ 8]='Защото Аз, Господ, обичам правосъдие, мразя грабеж с насилие, и ще им въздам награда по истина и ще поставя с тях вечен завет;'
ot[28][61][ 9]='и семето им ще бъде известно между народите, и потомството им - всред племената; всички, които ги видят, ще познаят, че те са семе, от Господа благословено.'
ot[28][61][10]='С радост ще се радвам в Господа, душата ми ще се развесели в моя Бог: защото Той ме облече в спасителна одежда, надяна ми дреха на правда, като на младоженец възложи венец и като невеста с накит накичи.'
ot[28][61][11]='Защото - както земята произвежда растенията си, и както градина отрастува посеяното в нея, - тъй Господ Бог ще прояви правда и слава пред всички народи.'
ot[28][62][ 0]='|ГЛАВА 62|'
ot[28][62][ 1]='Няма да млъкна заради Сион, нито ще се успокоя заради Иерусалим, докле правдата му не изгрее като светлина, и спасението му - като запалено светило.'
ot[28][62][ 2]='И народите ще видят твоята правда, и всички царе - твоята слава, и ще те назоват с ново име, което устата Господни ще нарекат.'
ot[28][62][ 3]='И ще бъдеш венец на слава в ръката Господня и царска корона - върху дланта на твоя Бог.'
ot[28][62][ 4]='Няма вече да те наричат "изоставен", нито земята ти вече ще наричат "пустиня", но ще те наричат "Мое благоволение към него", а земята ти "омъжена", защото Господ благоволи към тебе, и земята ти се съчетава.'
ot[28][62][ 5]='Както момък се съчетава с мома, тъй и синовете ти се съчетават с тебе; и както младоженец се радва на невеста, тъй ще се радва за тебе Бог твой.'
ot[28][62][ 6]='На стените ти, Иерусалиме, поставих стражи, които няма да млъкнат ни денем, ни нощем. О, вие, които напомняте за Господа, не млъквайте!'
ot[28][62][7]='Не млъквайте пред Него, докле Той не възстанови и докле не направи Иерусалим слава на земята.'
ot[28][62][ 8]='Господ се закле в десницата Си и в яката Си мишца: няма вече да дам твоето жито за храна на враговете ти, и синове на чужденци няма да пият виното ти, за което си се трудил;'
ot[28][62][ 9]='но събирачите му ще го ядат и ще славят Господа, и берачите на гроздето ще пият виното му в дворите на Моето светилище.'
ot[28][62][10]='Минавайте, минавайте през портите, приготвяйте път за народа! Равнете, равнете пътя, обирайте камъните, дигнете знаме за народите!'
ot[28][62][11]='Ето, Господ обявява до край-земя: кажете на дъщерята Сионова: твоят Спасител иде; наградата Му е с Него, и отплатата Му - пред Него.'
ot[28][62][12]='И ще ги нарекат свет народ, изкупен от Господа, а тебе ще нарекат търсен, град неизоставен.'
ot[28][63][ 0]='|ГЛАВА 63|'
ot[28][63][ 1]='Кой е Тоя, Който иде от Едом, в червени одежди от Восор, Който е тъй величествен в облеклото Си, Който пристъпя в пълната Си сила? - "Аз съм, Който изричам правда и съм силен да спасявам."'
ot[28][63][ 2]='- Защо Твоето облекло е червено, и Твоите одежди - като на оногова, който е жлеб тъпкал?'
ot[28][63][ 3]='- "Аз тъпках жлеба Сам, и никой от народите не беше с Мене; Аз ги тъпках в гнева Си и ги газих в яростта Си; кръвта им пръскаше дрехите Ми, и Аз опетних цялото Си облекло;"'
ot[28][63][ 4]='"защото денят за отмъщение е в сърцето Ми, и годината на изкупените от Мене настана."'
ot[28][63][ 5]='"Аз гледах, - и нямаше помощник; чудих се, че нямаше, кой да подкрепи; но Моята мишца Ми помогна, и Моята ярост - тя Ме подкрепи;"'
ot[28][63][ 6]='"и в гнева Си стъпках народите, съкруших ги в яростта Си и излях наземи кръвта им."'
ot[28][63][7]='Ще спомня милостите Господни и славата Господня за всичко, що Господ ни е дарувал, и великата Негова благост към дома Израилев, която му Той оказа по Своето милосърдие и по многото Си щедрости.'
ot[28][63][ 8]='Той каза: "наистина, те са Мой народ, деца, които няма да слъжат", - и Той биде за тях Спасител.'
ot[28][63][ 9]='Във всяка тяхна скръб Той ги не оставяше, и Ангелът на лицето Му ги спасяваше; по любовта Си и по благосърдието Си Той ги изкупи, взе и ги носи през всички древни дни.'
ot[28][63][10]='Но те се възбунтуваха и огорчиха Светия Негов Дух; затова Той им стана неприятел: Сам воюва против тях.'
ot[28][63][11]='Тогава народът Му си спомни древните дни, дните Моисееви: де е Оня, Който ги изведе от морето с пастира на Своите овци? Де е Оня, Който вложи в сърцето му Светия Свой Дух,'
ot[28][63][12]='Който води Моисея за дясна ръка с величествената Си мишца, раздели пред тях водите, за да Си създаде вечно име;'
ot[28][63][13]='Който ги води през бездни, като кон по степи, и те се не препъваха?'
ot[28][63][14]='Както стадо слиза в долина, - Дух Господен ги води към покой. Тъй води Ти народа Си, за да Си създадеш славно име.'
ot[28][63][15]='Назърни от небесата и погледай от жилището на Твоята светиня и на Твоята слава: де е Твоята ревност и Твоята мощ? Голямото Твое милосърдие и Твоите към мене милости са спрени.'
ot[28][63][16]='Само Ти си наш Отец; защото Авраам не ни познава, нито Израил ни признава за свои; Ти, Господи, си наш Отец, отвека Твоето име е: "Изкупител наш".'
ot[28][63][17]='Защо, Господи, си допуснал да се отбием от Твоите пътища, да се ожесточи сърцето ни, за да Ти се не боим? Обърни се заради Твоите раби, заради колената на Твоето наследие.'
ot[28][63][18]='Кратко време владя над него народът на Твоята светиня: враговете ни потъпкаха Твоето светилище.'
ot[28][63][19]='Ние станахме такива, над които Ти като че никога не си владял, и над които името Ти не се е именувало.'
ot[28][64][ 0]='|ГЛАВА 64|'
ot[28][64][ 1]='О, да беше Ти раздрал небесата и слязъл! Планините биха се разтопили от лицето Ти'
ot[28][64][ 2]='като от огън, който разтопява, като от огън, който вода възварява, за да направиш името Си известно на Твоите врагове; от Твоето лице биха трепнали народите.'
ot[28][64][ 3]='Когато извършваше страшни дела, от нас неочаквани, и слизаше, - планините се топяха от Твоето лице.'
ot[28][64][ 4]='Защото отвека не бяхме слушали, не бяхме внимавали с ухо, и никое око не бе виждало други бог, освен Тебе, който да е сторил толкова за онези, които се нему надяват.'
ot[28][64][ 5]='Ти милостиво срещаше всекиго, който се радваше и който вършеше правда, който Те спомняше в Твоите пътища. Но, ето, Ти се разгневи, защото ние отдавна грешихме; и как тогава ще бъдем спасени?'
ot[28][64][ 6]='Всички ние станахме като нечист човек, и всяка наша правда - като зацапана дреха; и всички посърнахме като лист, и беззаконията ни като вятър ни отнасят.'
ot[28][64][7]='И няма призоваващ Твоето име, който би установил да се държат здраво о Тебе; затова Ти скри от нас лицето Си и ни остави да гинем от беззаконията си.'
ot[28][64][ 8]='Но сега, Господи, Ти си наш Отец; ние сме глина, а Ти - наш ваятел, и всинца сме дело на Твоите ръце.'
ot[28][64][ 9]='Недей се гневи безмерно, Господи, и недей вечно помни беззаконието. Погледни прочее: ние всички сме Твой народ.'
ot[28][64][10]='Градовете на Твоята светиня станаха на пустиня; на пустиня стана Сион; Иерусалим е опустошен.'
ot[28][64][11]='Домът на нашето освещение и на нашата слава, дето отците ни Те прославиха, е с огън изгорен, и всичките ни драгоценности са разграбени.'
ot[28][64][12]='След това, ще ли се още въздържаш, Господи, ще ли мълчиш и ни наказваш безмерно?'
ot[28][65][ 0]='|ГЛАВА 65|'
ot[28][65][ 1]='Аз се открих на ония, които не питаха за Мене; намериха Ме ония, които Ме не дириха: "ето Ме, ето Ме!" казвах на народ, който се не наричаше с Мое име.'
ot[28][65][ 2]='Весден простирах ръце Си към непокорния народ, който ходеше в недобър път, по своите помисли, -'
ot[28][65][ 3]='към народ, който постоянно Ме оскърбява в лицето, принася жертви в дъбравите и пали тамян на чирепи,'
ot[28][65][ 4]='седи в гробове и нощува в пещери; яде свинско месо, и в съдовете му има гнусно вариво;'
ot[28][65][ 5]='който казва: "спри се, не се доближавай до мене, защото съм свет за тебе". Те са дим за обонянието Ми, - огън, който гори всеки ден.'
ot[28][65][ 6]='Ето какво е написано пред лицето Ми: няма да премълча, но ще отплатя, ще отплатя в пазвата им'
ot[28][65][7]='за техните беззакония, казва Господ, и заедно за беззаконията на бащите им, които кадяха тамян по планини, и по хълмове Ме хулеха, - и ще отмеря в пазвите им за техните прежни деяния.'
ot[28][65][ 8]='Тъй казва Господ: кога в грозда има мъст, тогава казват: не го повреждай, защото в него има благословение; същото ще направя и за Моите раби, та всички да не погубя.'
ot[28][65][ 9]='И ще произведа от Иакова семе, и от Иуда - наследник на Моите планини, и това ще наследят Моите избрани, и там ще живеят рабите Ми.'
ot[28][65][10]='И Сарон ще бъде пасбище за овци, и долина Ахор - пладнище за говедата на Моя народ, който Ме подири.'
ot[28][65][11]='А вас, които оставихте Господа, забравихте Моята света планина, готвите трапеза за Гада {Богиня на щастието} и разтваряте пълна чаша за Мени {Орисница}, -'
ot[28][65][12]='вас обричам на меч, всички ще се наведете за клане, защото виках - и не отговаряхте, говорих - и не слушахте, но вършихте зло пред очите Ми и избирахте онова, каквото Ми беше неугодно.'
ot[28][65][13]='Затова тъй казва Господ Бог: ето, рабите Ми ще ядат, а вие ще гладувате; рабите Ми ще пият, а вие ще се мъчите от жажда;'
ot[28][65][14]='рабите Ми ще се веселят, а вие ще бъдете в срам; рабите Ми ще пеят от сърдечна радост, а вие ще пищите от сърдечна скръб и ще ридаете от съкрушен дух.'
ot[28][65][15]='И ще оставите името си на Моите избрани за проклятие; и тебе ще убие Господ Бог, а рабите Си ще назове с друго име,'
ot[28][65][16]='с което, който се благославя на земята, ще се благославя с Бога на истината; и който се кълне на земята, ще се кълне в Бога на истината, - защото предишните скърби ще бъдат забравени и скрити от Моите очи.'
ot[28][65][17]='Защото ето, Аз творя ново небе и нова земя и предишните няма вече да се споменуват, нито наум ще дойдат.'
ot[28][65][18]='А вие ще се веселите и ще се радвате вовеки за това, което Аз творя; защото ето, творя Иерусалим за веселие, и народа му - за радост.'
ot[28][65][19]='И ще се радвам за Иерусалим и ще се веселя за Моя народ; и няма вече да се чува в него глас от плач и глас от писък.'
ot[28][65][20]='Там няма да има вече малолетен и старец, който да не достига пълните си дни; защото стогодишник ще умира като момче, но стогодишен грешник ще бъде проклеван.'
ot[28][65][21]='И ще съграждат къщи и ще живеят в тях, ще садят лозя и ще ядат плодовете им.'
ot[28][65][22]='Няма да градят, за да живее друг, няма да садят, за да яде друг; защото дните на народа Ми ще бъдат като дните на дърво, и Моите избрани дълго ще се ползуват с изделието на ръцете си.'
ot[28][65][23]='Няма да се трудят напразно и да раждат деца за скръб; защото ще бъдат семе, благословено от Господа, и потомците им с тях.'
ot[28][65][24]='И преди те да са повикали, Аз ще отговоря; те още ще говорят, и Аз вече ще ги чуя.'
ot[28][65][25]='Вълк и агне ще пасат заедно, и лъвът ще яде слама като вол, а за змията прахът ще бъде храна: те не ще причиняват зло и вреда по цялата Ми света планина, казва Господ.'
ot[28][66][ 0]='|ГЛАВА 66|'
ot[28][66][ 1]='Тъй казва Господ: небето е Мой престол, а земята - подножие на нозете Ми; де тогава ще съградите дом за Мене, и де е мястото на Моя покой?'
ot[28][66][ 2]='Защото всичко това е сътворила Моята ръка, и всичко това е Мое, казва Господ. А ето на кого ще погледна: на смирения и съкрушения духом и на треперещия пред Моето слово.'
ot[28][66][ 3]='А (беззаконник,) който коли вол, е също, като който убива човек; който принася агне в жертва, е също, като който удушва куче; който принася семидал, е също, като който принася свинска кръв; който кади тамян (за спомен), е също, като който се моли на идол; и както те са избрали своите си пътища, и душата им намира удоволствие в гнусотиите им, -'
ot[28][66][ 4]='тъй и Аз ще употребя тяхната измама и ще напратя върху им това, що е за тях ужасно; защото виках - и нямаше кой да отговаря, говорих - и те не слушаха, а вършеха зло пред очите Ми и избираха, каквото Ми беше неугодно.'
ot[28][66][ 5]='Чуйте словото на Господа вие, които треперите пред словото Му: вашите братя, които ви мразят и които ви гонят за Моето име, казват: "нека Господ яви Себе Си в слава, и ние ще погледаме веселието ви". Но те ще бъдат посрамени.'
ot[28][66][ 6]='Ето, шум из града, глас из храма, гласът на Господа, Който дава отплата на враговете Си.'
ot[28][66][7]='Още не бе изпитала родилни мъки, и роди; преди да бяха настъпили болките и, роди син.'
ot[28][66][ 8]='Кой е слушал такова нещо? Кой е виждал подобно на това? Възниквала ли е страна в един ден? Раждал ли се е народ отведнъж, както Сион: току-що се замъчил от родилни болки, - роди синовете си?'
ot[28][66][ 9]='Ще докарам ли до раждане, и няма да дам да роди? казва Господ. Или давайки сила да роди, ще заключа ли утробата? казва Бог твой.'
ot[28][66][10]='Развеселете се с Иерусалим и радвайте се за него всички, които го обичате! Възрадвайте се с него радостно всички, които тъгувате за него,'
ot[28][66][11]='за да се храните и насищате от гърдите на утехите му, да се опивате и наслаждавате от преизобилната му слава.'
ot[28][66][12]='Защото тъй казва Господ: ето, ще насоча към него мир като река, и богатството на народите - като поток, който се разлива, за ваша наслада; на ръце ще ви носят и на колене ще ви галят.'
ot[28][66][13]='Както утешава някого майка му, тъй ще ви утеша и Аз, и вие ще бъдете утешени в Иерусалим.'
ot[28][66][14]='И ще видите това, и ще се възрадва сърцето ви, и костите ви ще цъфнат като злак, и ръката на Господа ще се яви върху рабите Му, а на враговете Си Той ще се разгневи.'
ot[28][66][15]='Защото ето, ще дойде Господ в огън, и колесницата Му - като вихър, за да излее гнева Си с ярост и заплахата Си - с пламнал огън.'
ot[28][66][16]='Защото Господ с огъня и с меча Си ще произведе съд над всяка плът, и много ще бъдат поразените от Господа.'
ot[28][66][17]='Ония, които се осветяват и очистят в дъбравите един след друг, които ядат свинско месо и гнусотии и мишки, - всички ще загинат, казва Господ.'
ot[28][66][18]='Защото Аз зная деянията им и мислите им; и ето, ще дойда да събера всички народи и езици, и те ще дойдат и ще видят славата Ми.'
ot[28][66][19]='И ще туря на тях белег, и от спасените измежду тях ще пратя към народите: в Тарсис, в Пула и Луда, към ония, които опъват лък, в Тубала и Явана, в далечните острови, които не са слушали за Мене и не са видели славата Ми; и те ще възвестят на народите Моята слава'
ot[28][66][20]='и ще представят всичките ви братя от всички народи в дар Господу на коне и колесници, на носилки, на мулета и на бързи камили, - на светата Ми планина, в Иерусалим, казва Господ, - също както синовете Израилеви принасят дар в дома Господен в чист съд.'
ot[28][66][21]='Измежду тях ще взимам тъй също свещеници и левити, казва Господ.'
ot[28][66][22]='Защото, както новото небе и новата земя, които Аз ще сътворя, ще бъдат винаги пред лицето Ми, казва Господ, тъй ще пребъде и семето ви и името ви.'
ot[28][66][23]='Тогава от месец на месец, и от събота на събота ще дохожда всяка плът пред лицето Ми на поклонение, казва Господ.'
ot[28][66][24]='И ще излизат и ще видят труповете на людете, които са отстъпили от Мене; защото червеят им не ще умре, нито огънят им ще угасне; и ще бъдат гнусота за всяка плът.'
