nt[19][ 0]='#Послание на свети апостол Павла до Колосяни#'
nt[19][ 1][ 0]='|ГЛАВА 1|'
nt[19][ 1][ 1]='Павел, апостол на Иисуса Христа по воля Божия, и брат Тимотей, -'
nt[19][ 1][ 2]='до светите и верни в Христа Иисуса братя в Колоса: благодат вам и мир от Бога Отца нашего и Господа Иисуса Христа.'
nt[19][ 1][ 3]='Благодарим на Бога и Отца на Господа нашего Иисуса Христа, молейки се винаги за вас,'
nt[19][ 1][ 4]='понеже чухме за вашата вяра в Христа Иисуса и за любовта ви към всички светии,'
nt[19][ 1][ 5]='при надеждата на отреденото вам на небесата, за което по-преди чухте от истинското слово на благовестието,'
nt[19][ 1][ 6]='що пребъдва у вас, както и в цял свят, и принася плод и расте, както и между вас от деня, когато чухте и познахте истински Божията благодат,'
nt[19][ 1][7]='както се и научихте от Епафраса, нашия възлюбен сътрудник, който е верен служител Христов заради вас,'
nt[19][ 1][ 8]='и ни извести за вашата чрез Духа любов.'
nt[19][ 1][ 9]='Затова и ние от деня, когато чухме това, не преставаме да се молим за вас и да просим, щото вие да имате пълно познание на волята Му във всяка премъдрост и духовно разбиране,'
nt[19][ 1][10]='та да постъпвате достойно за Бога, като Му угождавате във всичко, като принасяте плод във всяко добро дело и растете в познаването Бога,'
nt[19][ 1][11]='като се укрепявате с всякаква сила чрез Неговата славна мощ за всяко търпение и великодушие с радост,'
nt[19][ 1][12]='като благодарите на Бога и Отца, Който ни направи способни да участвуваме в наследството на светиите в светлината,'
nt[19][ 1][13]='избави ни от властта на тъмнината и ни премести в царството на възлюбения Си Син,'
nt[19][ 1][14]='в Когото имаме изкупление чрез кръвта Му и прошка на греховете,'
nt[19][ 1][15]='и Който е образ на невидимия Бог, роден преди всяка твар;'
nt[19][ 1][16]='понеже чрез Него е създадено всичко, що е на небесата и що е на земята, видимо и невидимо; било Престоли, било Господства, било Началства, било Власти - всичко чрез Него и за Него е създадено;'
nt[19][ 1][17]='Той е по-напред от всичко, и всичко чрез Него се държи.'
nt[19][ 1][18]='И Той е Глава на тялото, сиреч на църквата; Той е начатък, първороден измежду мъртвите, за да има във всичко първенство;'
nt[19][ 1][19]='понеже в Него благоволи Отец, да обитава всичката пълнота,'
nt[19][ 1][20]='и чрез Него да примири със Себе Си всичко, било земно, било небесно, като го умиротвори чрез Него, с кръвта на кръста Му.'
nt[19][ 1][21]='И вас, които някога бяхте отстранени от Бога и Негови врагове поради разположение към лоши дела,'
nt[19][ 1][22]='сега ви примири в тялото на Неговата плът, чрез смъртта Му, за да ви представи свети, непорочни и безукорни пред Себе Си,'
nt[19][ 1][23]='ако само пребъдвате във вярата твърди и непоколебими, и бъдете непоклатни в надеждата на проповяданото на всяка поднебесна твар благовестие, което чухте и на което аз, Павел, станах служител.'
nt[19][ 1][24]='Сега се радвам в страданията си за вас и подпълвам недостига от скърби Христови в моята плът за тялото Христово, което е църквата,'
nt[19][ 1][25]='на която аз станах служител по Божия наредба, мен възложена за вас, за да изпълня словото Божие, -'
nt[19][ 1][26]='тайната, скрита от векове и родове, а сега открита на светиите Му,'
nt[19][ 1][27]='на които Бог пожела да покаже, какво богатство на слава има за езичниците в тази тайна, именно, че Христос, упованието на славата, е във вас;'
nt[19][ 1][28]='Него ние проповядваме, като вразумяваме всички човеци и ги учим на всяка премъдрост, та всички тях да представим съвършени в Христа Иисуса;'
nt[19][ 1][29]='за това се и трудя и подвизавам по Неговата сила, която мощно действува в мене.'
nt[19][ 2][ 0]='|ГЛАВА 2|'
nt[19][ 2][ 1]='Желая да знаете, в каква голяма борба съм заради вас и заради ония, които са в Лаодикия и в Иерапол, и заради всички, които не са ме видели лично,'
nt[19][ 2][ 2]='за да се утешат сърцата им, та, съединени с любов за всяко обогатяване със съвършено разбиране, да познаят тайната на Бога и Отца и на Христа,'
nt[19][ 2][ 3]='в Когото са скрити всички съкровища на премъдростта и на знанието.'
nt[19][ 2][ 4]='А това казвам, за да не би някой да ви прелъсти с примамливи думи;'
nt[19][ 2][ 5]='защото ако и да отсъствувам тялом, но духом съм с вас, като се радвам и виждам вашата уредба и вашата твърда вяра в Христа.'
nt[19][ 2][ 6]='Поради това, както приехте Господа Иисуса Христа, тъй и ходете по Него,'
nt[19][ 2][7]='вкоренени и утвърдени в Него и укрепени във вярата, както сте научени, преуспявайки в нея с благодарност.'
nt[19][ 2][ 8]='Гледайте, братя, да ви не увлече някой с философия и с празна измама според човешкото предание, според стихиите световни, а не според Христа;'
nt[19][ 2][ 9]='понеже в Него телесно обитава всичката пълнота на Божеството,'
nt[19][ 2][10]='и вие сте пълни чрез Него, Който е Глава на всяко началство и власт;'
nt[19][ 2][11]='в Него сте и обрязани чрез неръкотворно обрязване, като съблякохте греховното тяло на плътта, чрез обрязването Христово,'
nt[19][ 2][12]='като се погребахте с Него в кръщението, в което и възкръснахте заедно с Него чрез вяра в силата на Бога, Който Го възкреси от мъртвите.'
nt[19][ 2][13]='И вас, които бяхте мъртви в греховете и в необрязването на плътта си, Той оживи заедно с Него, като ви прости всички грехове;'
nt[19][ 2][14]='а това стана, като Христос заличи с учението съществувалото за нас ръкописание, което беше против нас и което Той взе от средата и го прикова на кръста;'
nt[19][ 2][15]='като отне силата от началства и власти, Той ги явно изложи на позор и на кръста възтържествува над тях.'
nt[19][ 2][16]='И тъй, никой да ви не осъжда за ядене, или пиене, или за някой празник или новомесечие, или събота:'
nt[19][ 2][17]='това е сянка на бъдещето, а тялото е Христос.'
nt[19][ 2][18]='Никой преднамерено да ви не прелъстява със смиреномъдрие и служене на Ангелите, като се впуска в онова, що не е видял, като безразсъдно се гордее с плътския си ум'
nt[19][ 2][19]='и не се придържа о Главата - Христа, от Когото цялото тяло, поддържано и свързвано чрез стави и свръзки, расте с растене по Бога.'
nt[19][ 2][20]='И тъй, ако вие с Христа умряхте за стихиите световни, то защо като живеещи в света допускате да ви налагат постановления:'
nt[19][ 2][21]='"не се докосвай, не вкусвай, не пипай"'
nt[19][ 2][22]='(които всички, от употребяване, подлежат на разрушение), - според човешки заповеди и учения?'
nt[19][ 2][23]='Тия постановления имат само вид на мъдрост в своеволно благочестие, в смиреномъдрие и в пренебрежение на тялото, без някак да се грижат за насищане плътта.'
nt[19][ 3][ 0]='|ГЛАВА 3|'
nt[19][ 3][ 1]='И тъй, ако сте възкръснали заедно с Христа, търсете това, що е горе, дето Христос седи отдясно на Бога;'
nt[19][ 3][ 2]='за небесното мислете, а не за земното.'
nt[19][ 3][ 3]='Защото вие умряхте, и вашият живот е скрит с Христа в Бога;'
nt[19][ 3][ 4]='а кога се яви Христос, вашият живот, тогава и вие ще се явите с Него в слава.'
nt[19][ 3][ 5]='И тъй, умъртвете земните си членове, сиреч пороците: блудство, нечистота, страст, лоша похот и користолюбието, което е идолослужение.'
nt[19][ 3][ 6]='Заради тия пороци Божият гняв иде върху синовете на непослушанието,'
nt[19][ 3][7]='сред които и вие някогаш се движехте, когато живеехте в тия пороци.'
nt[19][ 3][ 8]='А сега и вие отхвърлете от себе си всичко: гняв, ярост, злоба, злоречие, сквернословие от устата си;'
nt[19][ 3][ 9]='не се лъжете един други, след като съблякохте ветхия човек заедно с делата му'
nt[19][ 3][10]='и се облякохте в новия, който се обновява в познанието, по образа на своя Създател,'
nt[19][ 3][11]='дето няма ни един ни иудеин, ни обрязване ни необрязване, ни варварин ни скит, ни роб ни свободник, а всичко и във всичко е Христос.'
nt[19][ 3][12]='И тъй, като избраници Божии, свети и възлюбени, облечете се в милосърдие, благост, смиреномъдрие, кротост, дълготърпение,'
nt[19][ 3][13]='като се търпите един други и си прощавате взаимно, ако някой има против някого оплакване: както Христос ви прости, така и вие.'
nt[19][ 3][14]='А над всичко това облечете се в любовта, която е свръзка на съвършенството, -'
nt[19][ 3][15]='и мир Божи да цари в сърцата ви; към него сте и призвани в едно тяло, затова благодарни бъдете.'
nt[19][ 3][16]='Словото Христово да се вселява у вас изобилно с всяка премъдрост; учете се и се вразумявайте един други с псалми, славословия и духовни песни, като с благодарност възпявате Господа в сърцата си.'
nt[19][ 3][17]='И всичко, що вършите словом или делом, всичко вършете в името на Господа Иисуса Христа, като благодарите чрез Него на Бога и Отца.'
nt[19][ 3][18]='Вие, жените, покорявайте се на мъжете си, както подобава, в името на Господа.'
nt[19][ 3][19]='Вие, мъжете, обичайте жените си и не ги огорчавайте.'
nt[19][ 3][20]='Деца, бъдете във всичко послушни на родителите си, защото това е благоугодно Господу.'
nt[19][ 3][21]='Бащи, не дразнете чедата си, за да не падат духом.'
nt[19][ 3][22]='Вие, робите, бъдете послушни във всичко на вашите по плът господари, слугувайте им не само за очи като човекоугодници, а простосърдечно, като се боите от Бога.'
nt[19][ 3][23]='И всичко, що вършите, вършете от душа, като за Господа, а не за човеци,'
nt[19][ 3][24]='знаейки, че като награда от Господа ще получите наследство, понеже на Господа Христа служите.'
nt[19][ 3][25]='А който върши неправда, ще получи според неправдата си: лицеприятие няма.'
nt[19][ 4][ 0]='|ГЛАВА 4|'
nt[19][ 4][ 1]='Вие, господарите, отдавайте на робите си справедливото и дължимото, като знаете, че и вие имате Господар на небесата.'
nt[19][ 4][ 2]='Постоянствувайте в молитвата, като бодърствувате в нея с благодарност;'
nt[19][ 4][ 3]='молете се също и за нас, за да ни отвори Бог врата на словото да разгласим Христовата тайна, заради която съм и в окови,'
nt[19][ 4][ 4]='та да я открия, както ми подобава да говоря.'
nt[19][ 4][ 5]='С външните се отнасяйте благоразумно, като скъпите времето.'
nt[19][ 4][ 6]='Словото ви да бъде винаги с приятност, със сол подправено, за да знаете, как трябва да отговаряте всекиму.'
nt[19][ 4][7]='Колкото за мене, всичко ще ви съобщи Тихик, възлюбеният брат и верен служител и сътрудник в Господа,'
nt[19][ 4][ 8]='когото тъкмо за това изпратих при вас, за да узнае, как сте, и да утеши сърцата ви,'
nt[19][ 4][ 9]='заедно с Онисима, верния и възлюбен наш брат, който е от вас: те ще ви разкажат за всичко, що става тука.'
nt[19][ 4][10]='Поздравява ви Аристарх, който е затворен заедно с мене, и Марко, племенникът на Варнава (за когото получихте заповед: ако дойде при вас, приемете го),'
nt[19][ 4][11]='също и Иисус, наричан Юст; те са от обрязаните и са едничките сътрудници за царството Божие, които ми бяха утеха.'
nt[19][ 4][12]='Поздравява ви вашенецът Епафрас, Иисус Христов раб, който винаги се подвизава за вас в молитвите, за да пребъдете съвършени и изпълнени с всяка воля Божия.'
nt[19][ 4][13]='Свидетелствувам за него, че той има голяма ревност и грижа за вас и за ония, които са в Лаодикия и Иерапол.'
nt[19][ 4][14]='Поздравява ви Лука, многообичният лекар, и Димас.'
nt[19][ 4][15]='Поздравете братята в Лаодикия, също и Нимфана, и домашната му църква.'
nt[19][ 4][16]='След като се прочете това послание у вас, наредете да се прочете и в Лаодикийската църква, а онова из Лаодикия да прочетете и вие.'
nt[19][ 4][17]='Кажете на Архипа: гледай да изпълняваш службата, що си приел в Господа.'
nt[19][ 4][18]='Саморъчен поздрав от мене, Павла. Помнете оковите ми. Благодатта да бъде с всички вас. Амин.'
