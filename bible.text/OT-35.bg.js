ot[35][ 0]='#КНИГА НА ПРОРОК ОСИЯ#'
ot[35][ 1][ 0]='|ГЛАВА 1|'
ot[35][ 1][ 1]='Слово Господне, което биде към Осия, син Беериев, в дните на иудейските царе Озия, Иоатама, Ахаза, Езекия, и в дните на израилския цар Иеровоама, син Иоасов.'
ot[35][ 1][ 2]='Начало на словото Господне към Осия. Рече Господ на Осия: "иди, вземи си жена блудница и деца от блудство; защото твърде много блудствува тая земя, след като отстъпи от Господа".'
ot[35][ 1][ 3]='И отиде, та взе Гомер, дъщеря на Дивлаима; и тя зачена и му роди син.'
ot[35][ 1][ 4]='И Господ му рече: "наречи му името Изреел, защото още малко ще се мине, и Аз ще отмъстя на дома Ииуев за кръвта, пролята в Изреел и ще прекратя царството на дома Израилев;"'
ot[35][ 1][ 5]='"в оня ден ще съкруша лъка Израилев в долина Изреел".'
ot[35][ 1][ 6]='И зачена пак и роди дъщеря, и Той му рече: "наречи й името Лорухама *("Непомилувана"), защото Аз няма вече да помилувам дома Израилев, та да им прощавам."'
ot[35][ 1][7]='"А дома Иудин ще помилувам и ще ги спася чрез техния Господ Бог, ще ги спася не с лък, нито с меч, нито с война, нито с коне и конници".'
ot[35][ 1][ 8]='И, като откърми Непомилувана, тя зачена и роди син.'
ot[35][ 1][ 9]='И рече Той: "наречи му името Лоами *("Не Мой народ"), защото вие не сте Мой народ, и Аз няма да бъда ваш (Бог)."'
ot[35][ 1][10]='"Но броят на синовете Израилеви ще бъде като морския пясък, който не може нито да се измери, нито да се изброи; и там, дето им говореха: вие сте не Мой народ, ще им казват: вие сте синове на Бога Живий."'
ot[35][ 1][11]='"И ще се съберат синовете Иудини и синовете Израилеви наедно и ще си поставят един главатар и ще излязат из земята на преселението, защото велик е денят на Изрееля!"'
ot[35][ 2][ 0]='|ГЛАВА 2|'
ot[35][ 2][ 1]='"Казвайте на братята си: Мой народ, и на сестрите си: Помилувана."'
ot[35][ 2][ 2]='"Съдете се с майка си, съдете се; защото тя не е Моя жена, и Аз не съм й мъж; нека тя да махне блудството от лицето си и прелюбодейството от гърдите си,"'
ot[35][ 2][ 3]='"та да не я съблека доголо и да я изложа, както в деня на рождението й, да я не направя пустиня, да я не обърна в суха земя и да я не уморя с жажда."'
ot[35][ 2][ 4]='"И децата й няма да помилувам, понеже те са деца от блудство."'
ot[35][ 2][ 5]='"Защото майка им блудствува, осрами се оная, която ги зачена, понеже казваше: ще тръгна подир любовниците си, които ми дават хляб и вода, вълна и лен, дървено масло и питиета."'
ot[35][ 2][ 6]='"Затова ето, Аз ще препреча пътя й с тръне и ще я заградя с ограда, и тя няма да намери пътеките си;"'
ot[35][ 2][7]='"ще се впусне подир любовниците си, ала не ще ги догони; ще ги търси, ала няма да ги намери и ще рече: ще отида и ще се върна при първия си мъж; защото тогава ми беше по-добре, нежели сега."'
ot[35][ 2][ 8]='"А тя не знаеше, че Аз, Аз й давах хляб, вино и дървено масло и умножих й среброто и златото, от което направиха истукан на Ваала."'
ot[35][ 2][ 9]='"Затова ще взема назад хляба Си на времето му и виното Си на времето му и ще отнема вълната и лена Си, с която се покрива голотата й."'
ot[35][ 2][10]='"И сега ще открия срамотата й пред очите на любовниците й, и никой не ще я изтръгне от ръката Ми."'
ot[35][ 2][11]='"И ще прекъсна у нея всяка веселба, празниците й и новомесечията й, съботите й и всичките й тържества."'
ot[35][ 2][12]='"И ще опустоша лозите й и смоковниците й, за които тя казва: това ми са подаръци, с които ме надариха моите любовници; и Аз ще ги превърна на гори, и полските зверове ще ги изядат."'
ot[35][ 2][13]='"И ще я накажа за дните, прекарани в служене на Вааловци, когато тя им кадеше и, като се накичи с обеци и огърлици, ходеше подир любовниците си, а Мене забрави, казва Господ."'
ot[35][ 2][14]='"Поради това и Аз ще я отвлека, ще я доведа в пустиня и ще й говоря по сърце."'
ot[35][ 2][15]='"И ще й дам оттам лозята й и долина Ахор за преддверие на надежда; и там тя ще пее, както в дните на младините си и както в деня, когато излезе из Египетската земя."'
ot[35][ 2][16]='"И в оня ден, казва Господ, ти ще Ми викаш: мъжо мой, и няма вече да Ми викаш: Ваали" *(Господарю мой).'
ot[35][ 2][17]='"И ще премахна имената на Вааловци от устата й, и няма вече да се споменават имената им."'
ot[35][ 2][18]='"И ще сключа в онова време зарад тях съюз с полските зверове, с птиците небесни и с влечугите по земята; и лък, и меч, и война ще изтребя от оная земя, и ще им дам да живеят в безопасност."'
ot[35][ 2][19]='"И ще те сгодя за Себе Си вовеки, ще те сгодя за Себе Си в правда и съд, в благост и милосърдие;"'
ot[35][ 2][20]='"ще те сгодя за Себе Си във вярност, и ти ще познаеш Господа."'
ot[35][ 2][21]='"И в оня ден Аз ще чуя, казва Господ, ще чуя небето, и то ще чуе земята,"'
ot[35][ 2][22]='"и земята ще чуе хляба и виното и дървеното масло; а тия ще чуят Изреел."'
ot[35][ 2][23]='"И ще я посея за Себе Си на земята, и ще помилувам Непомилувана и ще кажа на не-Мой-народ: ти си Мой народ, а той ще рече: Ти си мой Бог!"'
ot[35][ 3][ 0]='|ГЛАВА 3|'
ot[35][ 3][ 1]='И каза ми Господ: иди още и полюби жена, обичана от мъж, но прелюбодейница, също тъй, както Господ люби синовете Израилеви, а те се обръщат към други богове и обичат гроздените им питки.'
ot[35][ 3][ 2]='И придобих си я за петнайсет сребърника, за хомер и полухомер ечемик;'
ot[35][ 3][ 3]='и рекох й: "остани у мене много дни; не блудствувай и не бивай с други; също и аз ще бъда за тебе."'
ot[35][ 3][ 4]='"Защото дълго време синовете Израилеви ще останат без цар, без княз и без жертви, без жертвеник, без ефод и терафим."'
ot[35][ 3][ 5]='"След това ще се обърнат синовете Израилеви и ще потърсят Господа, своя Бог, и Давида, своя цар, и ще благоговеят пред Господа и пред благостта Му в последните дни".'
ot[35][ 4][ 0]='|ГЛАВА 4|'
ot[35][ 4][ 1]='Чуйте словото Господне, синове Израилеви; защото Господ има съд с жителите на тая земя, понеже няма нито истина, нито милосърдие, нито богопознание на земята.'
ot[35][ 4][ 2]='Клетва и измама, убийство, кражба и прелюбодейство твърде много се разпространиха, и кръвнина върви след кръвнина.'
ot[35][ 4][ 3]='Затова ще се разплаче тая земя, и ще изнемощеят всички, които живеят на нея, с полските зверове и небесните птици; дори и морските риби ще загинат.'
ot[35][ 4][ 4]='Но никой да не спори, никой да не изобличава другиго; и твоят народ е като ония, които спорят със свещеника.'
ot[35][ 4][ 5]='Ти ще паднеш денем; с тебе и пророкът ще падне нощем, и Аз ще погубя майка ти.'
ot[35][ 4][ 6]='Изтребен ще бъде Моят народ, защото му знание не достига: понеже ти отхвърли знанието, и Аз ще те отхвърля от свещенодействие пред Мене; и понеже ти забрави закона на твоя Бог, и Аз ще забравя децата ти.'
ot[35][ 4][7]='Колкото повече те се умножават, толкова повече грешат против Мене; славата им ще обърна в безславие.'
ot[35][ 4][ 8]='Те се хранят от греховете на Моя народ, и към неговото беззаконие се стреми душата им.'
ot[35][ 4][ 9]='И каквото стане с народа, това ще стане и със свещеника; ще го накажа според пътищата му и ще му въздам според делата му.'
ot[35][ 4][10]='Ще ядат - и няма да се наситят; ще блудствуват - и няма да се размножат, защото престанаха да служат на Господа.'
ot[35][ 4][11]='Блудство, вино и питиета завладяха сърцата им.'
ot[35][ 4][12]='Моят народ пита дървото си, и неговият жезъл му дава отговор; защото духът на блудството ги е въвел в заблуда, и, блудствувайки, отстъпиха от своя Бог.'
ot[35][ 4][13]='Повръх планини принасят жертви и по ридове кадят под дъб, топола и теревинт, защото им е хубава сянката; затова дъщерите ви блудствуват, и снахите ви прелюбодействуват.'
ot[35][ 4][14]='Аз ще оставя да наказвам дъщерите ви, кога блудствуват, и снахите ви, кога прелюбодействуват, защото вие сами сте откъм блудниците и с любодейци принасяте жертви, а невежият народ гине.'
ot[35][ 4][15]='Ако ти, Израилю, блудствуваш, поне Иуда да не грешеше; и не отивайте в Галгал и не възлизайте на Бет-Авен и не се кълнете: жив е Господ!'
ot[35][ 4][16]='Защото като упорита телица упорствува Израил; затова Господ ще ги пасе ли сега като агнета на широко пасбище?'
ot[35][ 4][17]='Привързал се към идолите Ефрем; остави го!'
ot[35][ 4][18]='Отвратително е пиянството им, съвсем са се предали на блудство; князете им обичат, що е срамотно.'
ot[35][ 4][19]='Ще ги обхване вятърът с крилата си, и ще се засрамят от жертвите си.'
ot[35][ 5][ 0]='|ГЛАВА 5|'
ot[35][ 5][ 1]='Чуйте това, свещеници, внимавайте, доме Израилев, и приклони ухо, доме царев; защото ще има съд за вас, понеже бяхте примка в Масифа и изопната мрежа на Тавор.'
ot[35][ 5][ 2]='Дълбоко потънаха те в разпътство, но Аз ще накажа всички тях.'
ot[35][ 5][ 3]='Ефрема Аз познавам, и Израил не е скрит от Мене; защото ти блудствуваш, Ефреме, и Израил се оскверни.'
ot[35][ 5][ 4]='Делата им не ги оставят да се обърнат към своя Бог, защото духът на блудството е вътре в тях, и Господа те не познаха.'
ot[35][ 5][ 5]='И гордостта на Израиля е унизена в очите им; и Израил и Ефрем ще паднат поради нечестието си; ще падне и Иуда с тях.'
ot[35][ 5][ 6]='Със своите овци и с воловете си ще тръгнат да търсят Господа и няма да Го намерят: Той се оттегли от тях.'
ot[35][ 5][7]='Те изневериха Господу, защото родиха чужди деца; сега новият месец ще ги погълне с имотите им.'
ot[35][ 5][ 8]='Затръбете с рог в Гива, с тръба в Рама; провиквайте се в Бет-Авен: след тебе, Вениамине!'
ot[35][ 5][ 9]='Ефрем ще стане пустиня в деня на наказанието; Аз възвестих това между колената Израилеви.'
ot[35][ 5][10]='Вождовете Иудини станаха като ония, които преместят межди: ще излея като вода върху тях Моя гняв.'
ot[35][ 5][11]='Угнетен е Ефрем, поразен е чрез съд, защото пожела да върви подир суетното.'
ot[35][ 5][12]='И ще бъда като молец за Ефрема и като червей за дома Иудин.'
ot[35][ 5][13]='И видя Ефрем болестта си, и Иуда - раната си; и тръгна Ефрем за Асур и прати при цар Иарева; но той не ще може да ви изцери, и няма да ви излекува от раната.'
ot[35][ 5][14]='Защото Аз съм като лъв за Ефрема и като лъвче за дома Иудин; Аз, Аз ще разкъсам и ще замина; ще отнеса - и никой няма да спаси.'
ot[35][ 5][15]='Ще тръгна, ще се върна в Моето място, докле те не се признаят за виновни и не потърсят лицето Ми.'
ot[35][ 6][ 0]='|ГЛАВА 6|'
ot[35][ 6][ 1]='В скръбта си те от ранно утро ще Ме търсят и ще казват: да идем и да се върнем при Господа! защото Той ни нарани - и Той ще ни изцели, порази - и ще превърже раните ни;'
ot[35][ 6][ 2]='ще ни оживи в два дни, в третия ден ще ни издигне, и ние ще живеем пред лицето Му.'
ot[35][ 6][ 3]='И тъй, нека познаем, нека се стремим да познаем Господа; като утринна зора е появата Му, и Той ще дойде при нас като дъжд; като късен дъжд ще напои земята.'
ot[35][ 6][ 4]='Какво да ти сторя, Ефреме? Какво да ти сторя, Иудо? благочестието ви, е като утринна мъгла и като роса, която скоро изчезва.'
ot[35][ 6][ 5]='Затова Аз ги поразявах чрез пророците и биех ги с думи на устата Си, и съдът Ми е като изгряваща светлина.'
ot[35][ 6][ 6]='Защото Аз искам милост, а не жертва, и богопознание повече, нежели всесъжения.'
ot[35][ 6][7]='И те, като Адама, нарушиха завета и там Ми изневериха.'
ot[35][ 6][ 8]='Галаад е град на нечестивци, опръскан с кръв.'
ot[35][ 6][ 9]='Както разбойници причакват човека, тъй сбирщина свещеници убиват по пътя за Сихем и вършат мръсотии.'
ot[35][ 6][10]='В дома на Израиля Аз виждам ужасно нещо; там Ефрем блудствува, оскверни се Израил.'
ot[35][ 6][11]='И за тебе, Иудо, е назначена жътва, когато върна от плен Моя народ.'
ot[35][7][ 0]='|ГЛАВА 7|'
ot[35][7][ 1]='Докато лекувах Израиля, откри се неправдата на Ефрема и злодейството на Самария; защото те лъжат; и крадец се вмъква, и разбойник граби по улици.'
ot[35][7][ 2]='Не помислят те в сърце си, че Аз помня всичките им злодейства; сега ги обикалят делата им; те са пред лицето Ми.'
ot[35][7][ 3]='Със злодейството си веселят царя и с лъжите си - князете.'
ot[35][7][ 4]='Те всички горят от прелюбодейство, като пещ, опалена от хлебаря, който престава да я подклажда, щом замеси тестото, и то възкисне.'
ot[35][7][ 5]='"Денят е на нашия цар!" казват князете, разпалени до болест от вино, а той протяга ръка към кощунците.'
ot[35][7][ 6]='Защото с коварството си те правят сърцето си подобно на пещ; хлебарят им спи цяла нощ, а заран тя гори като пламтящ огън.'
ot[35][7][7]='Те всички са разпалени като пещ и поглъщат съдиите си; всичките им царе падат, и никой от тях не вика към Мене.'
ot[35][7][ 8]='Ефрем се смеси с народите, Ефрем стана като пита необърната.'
ot[35][7][ 9]='Чуждите поглъщаха силата му - и той не забеляза; седина го покри, а той не знае.'
ot[35][7][10]='И гордостта на Израиля е унизена в очите им - и при все това те се не обърнаха към Господа, своя Бог, и Го не потърсиха.'
ot[35][7][11]='И Ефрем стана като глупав гълъб - без сърце: призовават египтяни, отиват в Асирия.'
ot[35][7][12]='Кога отидат, Аз ще хвърля върху тях мрежата Си; като птици небесни ще ги сваля; ще ги накажа, както бе казано в тяхното събрание.'
ot[35][7][13]='Горко им, задето отстъпиха от Мене; гибел тям, задето се отметнаха от Мене! Аз ги спасявах, а те говореха лъжа против Мене.'
ot[35][7][14]='И не викаха към Мене от сърце, когато пискаха по леглата си; събират се зарад хляб и вино, а от Мене отстъпват.'
ot[35][7][15]='Аз ги вразумявах и укрепях мишците им, а те замисляха зло против Мене.'
ot[35][7][16]='Те се обръщаха, но не към Всевишния, станаха като неверен лък; ще паднат от меч князете им зарад дързостта на езика си; това ще бъде гавра над тях в земята Египетска.'
ot[35][ 8][ 0]='|ГЛАВА 8|'
ot[35][ 8][ 1]='Турни тръбата на уста си! Неприятелят като орел ще налети върху дома Господен, задето те нарушиха завета Ми и престъпиха закона Ми.'
ot[35][ 8][ 2]='Към Мене ще викат: "Боже мой! ние Те познахме, ние сме Израил".'
ot[35][ 8][ 3]='Отхвърли Израил доброто; враг ще го преследва.'
ot[35][ 8][ 4]='Поставяха си сами царе, без Мене; туряха си князе, но без Мое знание; от среброто си и златото си направиха идоли: оттам е гибелта.'
ot[35][ 8][ 5]='Остави те телецът ти, Самарийо! разпали се гневът Ми против тях; докога не ще могат се очисти?'
ot[35][ 8][ 6]='Защото и той е дело на Израиля. Художник го е направил, и затова той не е бог; на късове ще стане самарийският телец!'
ot[35][ 8][7]='Понеже те сееха вятър, буря ще пожънат; жито на корен той не ще има, зърното няма да даде брашно, ако пък и даде, чужди ще го погълнат.'
ot[35][ 8][ 8]='Погълнат е Израил; сега те ще бъдат между народите като негоден съсъд.'
ot[35][ 8][ 9]='Те отидоха при Асур като див осел, който се скита самотен; Ефрем придобиваше разположение към себе си чрез подаръци.'
ot[35][ 8][10]='Ако и да пращаха дарове на народите, Аз скоро ще ги събера, и те ще почнат да страдат от времето на царя на князете;'
ot[35][ 8][11]='защото Ефрем насъзида много жертвеници за грях, - за грях му и послужиха тия жертвеници.'
ot[35][ 8][12]='Аз му написах важните Мои закони, но той ги счете за чужди.'
ot[35][ 8][13]='В жертвените приноси към Мене те принасят месо и го ядат; Господу те са неугодни; сега Той ще си спомни тяхното нечестие и ще ги накаже за греховете им: те ще се върнат в Египет.'
ot[35][ 8][14]='Забрави Израил Създателя си и съзида капища, и Иуда насъгради много укрепени градове; но Аз ще пратя огън върху градовете му - и той ще погълне дворците му.'
ot[35][ 9][ 0]='|ГЛАВА 9|'
ot[35][ 9][ 1]='Не се радвай, Израилю, до възторг, както другите народи, защото ти блудствуваш, след като отстъпи от твоя Бог: обичаш блудодейни дарове по всички гумна.'
ot[35][ 9][ 2]='Гумно и лин няма да ги хранят, и надеждата на лозов сок ще ги излъже.'
ot[35][ 9][ 3]='Няма да живеят те на земята Господня: Ефрем ще се върне в Египет, и в Асирия ще ядат нечисто.'
ot[35][ 9][ 4]='Няма да правят възлияния Господу от вино, и неугодни ще Му бъдат жертвите им; те ще бъдат за тях като хляб за жалейка: всички, които го ядат, ще се осквернят, защото техният хляб е за душите им, а в дома Господен той няма да влезе.'
ot[35][ 9][ 5]='Какво ще правите в деня на тържеството и в деня на празника Господен?'
ot[35][ 9][ 6]='Защото ето, те ще си отидат поради опустошението; Египет ще ги събере, Мемфис ще ги погребе; сребърните им драгоценности коприва ще заглуши; бодил ще има в шатрите им.'
ot[35][ 9][7]='Дойдоха дни на посещение, дойдоха дни за отплата. Нека узнае Израил, че глупав е предсказвачът, безумен е оня, който се издава за вдъхновен, поради многото ти беззакония и голямата враждебност!'
ot[35][ 9][ 8]='Ефрем е страж до моя Бог; пророкът е мрежа на птицеловци по всичките му пътища; съблазън има в дома на неговия Бог.'
ot[35][ 9][ 9]='Дълбоко паднаха те, развратиха се, както в дните на Гива; Той ще си спомни тяхното нечестие, ще ги накаже за греховете им.'
ot[35][ 9][10]='Като грозде в пустиня Аз намерих Израиля; като пръв плод на смоковница, в първото й време, видях Аз бащите ви, но те отидоха при Ваал-Фегора и се предадоха на срамотии, и сами станаха мръсни като ония, които бяха обикнали.'
ot[35][ 9][11]='От Ефремовци като птица ще отлети славата (на детородието): ни раждане, ни бременност, нито зачеване (ще има).'
ot[35][ 9][12]='А макар и да са възпитали децата си, ще ги отнема; защото горко им, когато се отдръпна от тях!'
ot[35][ 9][13]='Ефрем, както го видях Аз до Тир, е насаден на хубава местност; обаче Ефрем ще изведе децата си при убиец.'
ot[35][ 9][14]='Дай им, Господи ... какво ще им дадеш? Дай им утроба, която да не ражда, и - сухи ненки.'
ot[35][ 9][15]='Всичкото им зло е в Галгал: там ги Аз намразих за лошите им дела; ще ги изгоня от Моя дом, няма вече да ги обичам; всичките им князе са отстъпници.'
ot[35][ 9][16]='Поразен е Ефрем; изсъхна коренът им - няма да принасят плод; ако пък и раждат, Аз ще умъртвя желания плод на утробата им.'
ot[35][ 9][17]='Ще ги отхвърли моят Бог, защото те Го не послушаха, и ще бъдат скитници между народите.'
ot[35][10][ 0]='|ГЛАВА 10|'
ot[35][10][ 1]='Израил е клонеста лоза, умножава плода си; колкото повече той има плод, толкова повече умножава жертвениците; колкото по-добра е земята му, толкова повече те украсяват кумирите.'
ot[35][10][ 2]='Раздели се сърцето им, затова и ще бъдат наказани: Той ще разруши техните жертвеници, ще разбие кумирите им.'
ot[35][10][ 3]='Сега те казват: "нямаме цар, понеже се не побояхме от Господа! а царят, - какво ще ни стори той?"'
ot[35][10][ 4]='Говорят празни думи, кълнат се лъжливо, сключват съюзи; затова ще се яви съд над тях, както отровна трева по браздите на нива.'
ot[35][10][ 5]='За телеца на Бет-Авен ще затреперят жителите на Самария; ще се разплаче за него народът му, и жреците му, които се радваха за него, ще плачат за славата му, защото тя ще побегне от него.'
ot[35][10][ 6]='И сам той ще бъде занесен в Асирия - в дар на цар Иарева; посрамен ще бъде Ефрем, и ще се посрами Израил от своя заговор.'
ot[35][10][7]='Ще изчезне в Самария царят й - като пяна върху водна повърхност.'
ot[35][10][ 8]='И ще бъдат изтребени оброчищата на Авен - грехът на Израиля; с тръни и бодили ще обраснат жертвениците им и ще кажат на планините: "покрийте ни", и на хълмовете: "паднете върху ни!"'
ot[35][10][ 9]='Повече, отколкото в дните на Гива, си грешил, Израилю; там те устояха; войната в Гаваон против синовете на нечестието ги не постигна.'
ot[35][10][10]='По Мое желание ще ги накажа; ще се съберат против тях народите, и те ще бъдат свързани за двойното им престъпление.'
ot[35][10][11]='Ефрем е обучена телица, навикнала да вършее, и Аз Сам ще туря хомота на тлъстата му шия; Ефрема ще яздат, Иуда ще оре, Иаков ще брани`.'
ot[35][10][12]='Сейте си в правда - и ще пожънете милост; разоравайте си целина, защото време е да потърсите Господа, та Той, кога дойде, да ви одъжди с правда.'
ot[35][10][13]='Отгледвахте нечестие - жънете беззаконие, ядете плода на лъжата, защото ти се надяваше на своя път, на многото си ратници.'
ot[35][10][14]='И ще се появи смут в твоя народ, и всички твои твърдини ще бъдат разрушени, както Салман разруши Бет-Арбел в деня на битката: майка биде убита с децата.'
ot[35][10][15]='Ето какво ще ви стори Ветил заради крайното ви нечестие.'
ot[35][11][ 0]='|ГЛАВА 11|'
ot[35][11][ 1]='Призори ще загине царят Израилев! Когато Израил беше млад, Аз го обичах и от Египет извиках Сина Си.'
ot[35][11][ 2]='Викаха ги, а те отбягваха от лицето им; принасяха жертва на Вааловци и кадяха на истукани.'
ot[35][11][ 3]='Аз Сам учих Ефрема да ходи, носих го на ръцете Си, а те не съзнаваха, че ги лекувам.'
ot[35][11][ 4]='Влечах ги с човешки връзки, с връзки на любов, Аз бях за тях като такъв, който сваля хомота от челюстите им, и кротко им храна подлагах.'
ot[35][11][ 5]='Няма да се върне той в Египет; но Асур - той ще му бъде цар, защото те не поискаха да се обърнат към Мене.'
ot[35][11][ 6]='И ще падне меч върху града му, ще унищожи неговите защитници и ще ги погълне за техните замисли.'
ot[35][11][7]='Народът Ми упорствува в отцепването си от Мене, и макар да го призовават към възвишено, той се не издига единодушно.'
ot[35][11][ 8]='Как ще постъпя с тебе, Ефреме? Как ще те предам, Израилю? Ще постъпя ли с тебе, както с Адама? Ще ти сторя ли, каквото и на Севоим? Превърна се в Мене сърцето Ми, разпали се всичката Ми жалост!'
ot[35][11][ 9]='Няма да постъпя според яростта на гнева Си, няма да изтребя Ефрема, защото Аз съм Бог, а не човек; сред тебе е Светият; Аз няма да вляза в града.'
ot[35][11][10]='Подир Господа те ще тръгнат. Като лъв Той ще издаде гласа Си, ще издаде гласа Си - и ще побързат към Него синовете от запад,'
ot[35][11][11]='ще полетят от Египет като птици, и от земята Асирийска - като гълъби, и ще ги поселя в домовете им, казва Господ.'
ot[35][11][12]='Окръжил Ме е Ефрем с лъжа, и домът Израилев - с лукавство; Иуда се държеше още о Бога и верен беше със светиите.'
ot[35][12][ 0]='|ГЛАВА 12|'
ot[35][12][ 1]='Ефрем пасе вятър и тича подир източния вятър, всеки ден умножава лъжа и разорение, сключват те съюз с Асур, и в Египет се отпраща дървено масло.'
ot[35][12][ 2]='Но и с Иуда Господ има съд, - и Той ще споходи Иакова по пътищата му, и ще му въздаде по делата му.'
ot[35][12][ 3]='Още в майчината си утроба той спъваше брата си, а като порасна, бори се с Бога.'
ot[35][12][ 4]='Той се бори с Ангела - и надделя; плака и Го моли; във Ветил Той ни намери и там говори с нас.'
ot[35][12][ 5]='А Господ е Бог Саваот; Иехова е името Му.'
ot[35][12][ 6]='Обърни се и ти към твоя Бог; спазвай милост и съд и уповавай се всякога на твоя Бог.'
ot[35][12][7]='Хананеец с неверни къпони в ръка обича да онеправдава;'
ot[35][12][ 8]='и Ефрем казва: "обаче аз разбогатях; натрупах си имоти, макар че във всичките ми трудове няма да намерят нищо незаконно, което да бъде грях".'
ot[35][12][ 9]='Пък Аз, Господ, Бог твой, от самата земя Египетска, пак ще те поселя в сенници, както в дните на празника.'
ot[35][12][10]='Аз говорих към пророците и умножавах виденията и чрез пророците употребявах притчи.'
ot[35][12][11]='Ако Галаад стана Авен, то и те станаха суетни, в Галгал колеха за жертва телци, и жертвениците им стояха като купища камъни по бразди на нива.'
ot[35][12][12]='Избяга Иаков на нивите сирийски, и служи Израил за жена и за жена овци пази.'
ot[35][12][13]='Чрез пророк изведе Господ Израиля из Египет и чрез пророк го Той пази.'
ot[35][12][14]='Силно разсърди Ефрем Господа, и затова кръвта му Господ ще остави върху него и поруганието му ще обърне върху него.'
ot[35][13][ 0]='|ГЛАВА 13|'
ot[35][13][ 1]='Когато Ефрем говореше, всички трепереха. Той беше висок в Израиля; но провини се чрез Ваала - и загина.'
ot[35][13][ 2]='И сега притуриха към греха: направиха си излени истукани от среброто си, според както разбираха, - изцяло работа на художници, - и казват на людете, които принасят жертва: "целувайте телци!"'
ot[35][13][ 3]='Поради това те ще бъдат като утринна мъгла, като роса, която скоро изчезва, като мекина, отвявана от гумното, като дим от комин.'
ot[35][13][ 4]='Но Аз съм Господ, Бог твой, от земята Египетска, - и ти не трябва да познаваш други бог, освен Мене, и няма спасител, освен Мене.'
ot[35][13][ 5]='Аз те признах в пустинята, в жадната земя.'
ot[35][13][ 6]='Имайки паша, те бяха сити; а когато се насищаха, възгордяваше се сърцето им, и поради това Ме забравяха.'
ot[35][13][7]='И Аз ще бъда за тях като лъв, като лъвче ще причаквам на пътя.'
ot[35][13][ 8]='Ще нападам върху тях като мечка, на която малките са ограбени; ще раздирам булото на сърцата им и ще ги изядам там като лъвица; полски зверове ще ги разкъсват.'
ot[35][13][ 9]='Ти погуби себе си, Израилю, защото само в Мене е твоята опора!'
ot[35][13][10]='Де е царят ти сега? Нека той те спаси във всички твои градове! Де са твоите съдии, за които казваше: "дай ни цар и началници"?'
ot[35][13][11]='И Аз ти дадох цар в гнева Си и го отнех в негодуването Си.'
ot[35][13][12]='Вързано е във възел беззаконието на Ефрема, запазен е грехът му.'
ot[35][13][13]='Мъки родилни ще го постигнат; той е син неразумен, инак, не би стоял дълго в положението на раждащо се дете.'
ot[35][13][14]='От властта на ада ще ги изкупя, от смърт ще ги избавя. Де ти е, смърте, жилото? Де ти е, аде, победата? разкаяние за това не ще имам.'
ot[35][13][15]='Ако и да е плодовит Ефрем между братята, но ще дойде източен вятър, ще се дигне вятърът Господен от пустинята, и ще пресъхне кладенецът му, ще пресекне изворът му: той ще ограби съкровищницата с всички драгоценни съдове.'
ot[35][14][ 0]='|ГЛАВА 14|'
ot[35][14][ 1]='Опустошена ще бъде Самария, защото въстана срещу своя Бог: от меч ще паднат те, младенците им ще бъдат о камък разбити, и непразните им жени ще бъдат разсечени.'
ot[35][14][ 2]='Обърни се, Израилю, към Господа, твоя Бог; защото ти падна поради нечестието си.'
ot[35][14][ 3]='Вземете със себе си молитвени думи и се обърнете към Господа; речете Му: "отнеми всяко беззаконие и приеми ни за добро, и ние ще принесем жертва от устата си."'
ot[35][14][ 4]='"Асур няма вече да ни спасява; няма да се качваме на кон и няма вече да казваме към изделието на нашите ръце: о, богове наши; защото у Тебе има милосърдие към сираци".'
ot[35][14][ 5]='Ще излекувам отмятането им, ще ги обикна по благоволение; защото гневът Ми се отвърна от тях.'
ot[35][14][ 6]='Аз ще бъда роса за Израиля; той ще цъфне като крин, и ще разпусне корените си, както Ливан.'
ot[35][14][7]='Ще се разширят клоните му, и хубостта му ще бъде като на маслина, и благоуханието от него като от ливан.'
ot[35][14][ 8]='Ще се върнат ония, които седяха под сянката му, ще имат жито в изобилие - и ще цъфнат като лоза, ще бъдат славни като вино ливанско.'
ot[35][14][ 9]='"Каква работа имам още с идолите?" ще рече Ефрем. - Аз ще го чуя и милостно ще погледна на него; Аз ще бъда като зелен кипарис: от Мене ще ти бъдат плодовете.'
ot[35][14][10]='Кой е мъдър, за да разбере това? Кой е разумен, за да познае това? защото прави са пътищата Господни, и праведници ходят по тях, а беззаконниците ще паднат на тях.'
