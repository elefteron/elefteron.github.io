nt[17][ 0]='#Послание на свети апостол Павла до Ефесяни#'
nt[17][ 1][ 0]='|ГЛАВА  1|'
nt[17][ 1][ 1]='Павел, апостол на Иисуса Христа по воля Божия - до намиращите се в Ефес светии и вярващи в Христа Иисуса:'
nt[17][ 1][ 2]='благодат вам и мир от Бога Отца нашего и от Господа Иисуса Христа.'
nt[17][ 1][ 3]='Благословен да бъде Бог и Отец на Господа нашего Иисуса Христа, Който ни благослови в Христа с всяко духовно благословение от небесата,'
nt[17][ 1][ 4]='както и ни избра чрез Него, преди да се свят създаде, за да бъдем свети и непорочни пред Него с любов,'
nt[17][ 1][ 5]='както предопредели да ни осинови за Себе Си чрез Иисуса Христа, по благоволение на Своята воля,'
nt[17][ 1][ 6]='за да бъде хвалена славата на Неговата благодат, с която Той ни е облагодатствувал чрез Своя Възлюбен,'
nt[17][ 1][7]='в Когото имаме изкупление чрез кръвта Му, прошка на греховете по богатството на Неговата благодат.'
nt[17][ 1][ 8]='Тая благодат Той изобилно ни дарува във всяка премъдрост и разум,'
nt[17][ 1][ 9]='като ни откри тайната на волята Си по Своето благоволение, що бе отпреди положил в Себе Си,'
nt[17][ 1][10]='в нареждане изпълнението на времената, за да съедини всичко небесно и земно под един глава - Христа.'
nt[17][ 1][11]='Чрез Него ние бяхме и избрани за наследници, предназначени по определение на Бога, Който върши всичко по решение на волята Си,'
nt[17][ 1][12]='за да послужим за похвала на славата Му ние, които отпреди се надявахме на Христа;'
nt[17][ 1][13]='чрез Него и вие, като чухте словото на истината - благовестието за вашето спасение, и като повярвахте в Него, бидохте запечатани с обещания Светий Дух,'
nt[17][ 1][14]='Който е залог за нашето наследство, та да се изкупи достоянието Му за похвала на славата Му.'
nt[17][ 1][15]='Ето защо и аз, като чух за вашата вяра в Христа Иисуса и за любовта към всички светии,'
nt[17][ 1][16]='не преставам да благодаря на Бога за вас, като ви споменувам в молитвите си,'
nt[17][ 1][17]='щото Бог на Господа нашего Иисуса Христа, Отец на славата, да ви даде дух на премъдрост и откровение, за да Го познаете,'
nt[17][ 1][18]='и да просвети очите на сърцето ви, та да познаете, в що се състои надеждата на тия, които са призвани от Него, какво е богатството на славното Негово наследство за светиите,'
nt[17][ 1][19]='и колко е безмерно величието на Неговата мощ в нас, които вярваме чрез действието на крепката Му сила.'
nt[17][ 1][20]='С тая сила Той действува в Христа, като Го възкреси от мъртвите и постави от дясната Си страна на небесата,'
nt[17][ 1][21]='по-горе от всяко началство и власт, сила и господство и от всяко име, с което именуват не само в тоя век, но и в бъдещия,'
nt[17][ 1][22]='и покори всичко под нозете Му и Го постави над всичко Глава на църквата,'
nt[17][ 1][23]='която е Негово тяло, пълнота на Тогова, Който изпълня всичко във всичко.'
nt[17][ 2][ 0]='|ГЛАВА  2|'
nt[17][ 2][ 1]='И вас, мъртвите поради вашите престъпления и грехове,'
nt[17][ 2][ 2]='в които живяхте някогаш според живота на тоя свят, съгласно с княза на въздушната власт, сиреч на духа, който сега действува в синовете на неверието,'
nt[17][ 2][ 3]='сред които и ние всинца живяхме някогаш според плътските си похоти, изпълнявайки желанията на плътта и на помислите, и по естество бяхме, както и другите, чеда на гнева, -'
nt[17][ 2][ 4]='Бог, богат с милост, поради голямата Си любов, с която ни обикна,'
nt[17][ 2][ 5]='макар да бяхме мъртви поради престъпленията, оживотвори с Христа (по благодат сте спасени),'
nt[17][ 2][ 6]='и възкреси с Него и постави на небесата в Христа Иисуса,'
nt[17][ 2][7]='за да яви на бъдещите векове преизобилното богатство на Своята благодат в доброта към нас чрез Христа Иисуса.'
nt[17][ 2][ 8]='Защото по благодат сте спасени чрез вярата; и това не е от вас - Божий дар е;'
nt[17][ 2][ 9]='не е от дела, за да не би някой да се похвали.'
nt[17][ 2][10]='Защото Негово творение сме ние, създадени в Христа Иисуса за добри дела, що Бог е предназначил да вършим.'
nt[17][ 2][11]='И тъй, помнете, че вие, някогаш езичници по плът, които бяхте назовавани необрязани от тъй наричаните обрязани с плътско обрязване, извършвано с ръце,'
nt[17][ 2][12]='че вие бяхте тогава без Христа, отстранени от израилското общество, чужди към заветите на обещанието, лишени от надежда и безбожници в света;'
nt[17][ 2][13]='а сега в Христа Иисуса вие, които някогаш бяхте далеч, станахте близки чрез кръвта Христова.'
nt[17][ 2][14]='Защото Той е нашият мир, Който направи от двата народа един и разруши преградата, що беше посред,'
nt[17][ 2][15]='като с плътта Си унищожи враждата, а с учението - закона на заповедите, за да създаде в Себе Си от двата народа един нов човек, въдворявайки мир,'
nt[17][ 2][16]='и в едно тяло да примири двата народа с Бога чрез кръста, като на него уби враждата;'
nt[17][ 2][17]='и като дойде, благовести мир на вас, далечни и близки,'
nt[17][ 2][18]='защото чрез Него и едните и другите имаме достъп при Отца, в единия Дух.'
nt[17][ 2][19]='И тъй, вие не сте вече чужди и пришълци, а съграждани на светиите и свои на Бога,'
nt[17][ 2][20]='като се утвърдихте върху основата на апостолите и пророците, имайки Самия Иисуса Христа за краеъгълен камък,'
nt[17][ 2][21]='върху който цялото здание, стройно сглобено, възраства в храм свет чрез Господа,'
nt[17][ 2][22]='върху който и вие се съзиждате в жилище Божие чрез Духа.'
nt[17][ 3][ 0]='|ГЛАВА  3|'
nt[17][ 3][ 1]='Ето защо аз, Павел, съм окованик Иисус Христов за вас езичниците.'
nt[17][ 3][ 2]='Вие чухте за разпоредбата на благодатта Божия, мене дадена за вас,'
nt[17][ 3][ 3]='именно, че чрез откровение Бог ми възвести тайната (както и по-горе ви писах накратко,)'
nt[17][ 3][ 4]='(от което, като четете, можете проумя, как съм схванал тайната на Христа),'
nt[17][ 3][ 5]='която не беше възвестена на синовете човешки от предишните поколения, както сега се откри на светите Му апостоли и пророци чрез Духа Светаго.'
nt[17][ 3][ 6]='Това стана, за да бъдат езичниците сънаследници, съставящи едно тяло, и съпричастници на обещанието Божие в Христа Иисуса чрез благовестието,'
nt[17][ 3][7]='на което станах служител според дара на благодатта Божия, дадена ми по действие на Неговата сила.'
nt[17][ 3][ 8]='На мене, най-малкия от всички светии, се даде тая благодат - да благовестя на езичниците неизследимото богатство Христово'
nt[17][ 3][ 9]='и да открия на всички, в що се състои разпоредбата на тайната, скривана от векове в Бога, Който създаде всичко чрез Иисуса Христа,'
nt[17][ 3][10]='та многоразличната премъдрост Божия да стане сега чрез църквата известна на началствата и властите небесни,'
nt[17][ 3][11]='по предвечното определение, което Той е изпълнил в Христа Иисуса, Господа нашего,'
nt[17][ 3][12]='у Когото, чрез вярата в Него, имаме дръзновение да се доближаваме към Бога с доверие.'
nt[17][ 3][13]='Поради това моля ви, не падайте духом пред моите заради вас скърби, които са ваша слава.'
nt[17][ 3][14]='Затова прекланям колене пред Отеца на Господа нашего Иисуса Христа,'
nt[17][ 3][15]='от Когото се именува всеки род на небесата и на земята,'
nt[17][ 3][16]='да ви даде, по богатството на славата Си, крепко да се утвърдите чрез Духа Му във вътрешния човек,'
nt[17][ 3][17]='и чрез вярата да се всели Христос в сърцата ви,'
nt[17][ 3][18]='та, вкоренени и утвърдени в любов, да можете проумя с всички светии, що е ширина и дължина, дълбочина и височина,'
nt[17][ 3][19]='и да узнаете Христовата любов, която превъзхожда всяко знание, за да се изпълните във всичката пълнота Божия.'
nt[17][ 3][20]='А на Тогова, Който може, според действуващата в нас сила, да извърши несравнено повече от всичко, що просим, или за каквото помисляме,'
nt[17][ 3][21]='Нему да бъде слава в църквата чрез Христа Иисуса във всички родове от века до века. Амин.'
nt[17][ 4][ 0]='|ГЛАВА  4|'
nt[17][ 4][ 1]='И тъй, аз, окованик за Господа, моля ви да постъпвате достойно за званието, за което сте призвани,'
nt[17][ 4][ 2]='с всяко смиреномъдрие, кротост и великодушие, като се търпите един други с любов'
nt[17][ 4][ 3]='и залягате да запазвате единството на духа чрез връзките на мира.'
nt[17][ 4][ 4]='Едно тяло сте и един дух, както сте и призвани към една надежда на вашето звание;'
nt[17][ 4][ 5]='един е Господ, една е вярата, едно е кръщението,'
nt[17][ 4][ 6]='един е Бог и Отец на всички, Който е над всички, и чрез всички, и във всички нас.'
nt[17][ 4][7]='А на всеки един от нас благодатта е дадена по мярката на дара Христов.'
nt[17][ 4][ 8]='Затова е и казано: "като се възкачи на височината, плени плен и даде дарове на човеците".'
nt[17][ 4][ 9]='А "възкачи се" що означава, ако не това, че Той е и слязъл по-напред в най-долните места на земята?'
nt[17][ 4][10]='Слезлият е Същият, Който се и възкачи по-горе от всички небеса, за да изпълни всичко.'
nt[17][ 4][11]='И Той постави едни за апостоли, други за пророци, други за евангелисти, други за пастири и учители,'
nt[17][ 4][12]='за усъвършенствуване на светиите в делото на служението, в съзиждане на тялото Христово,'
nt[17][ 4][13]='докле всинца достигнем до единство на вярата и на познаването Сина Божий, до състояние на мъж съвършен, до пълната възраст на Христовото съвършенство,'
nt[17][ 4][14]='та да не бъдем вече младенци, люлеени и увличани от всеки вятър на лъжливо учение, по лукавството на човеците, по хитрото изкуство на измамата,'
nt[17][ 4][15]='а с истинска любов да растем по всичко в Оногова, Който е глава, - Христос,'
nt[17][ 4][16]='от Когото цялото тяло, стройно сглобено и свързано чрез всички дарувани свръзки, при действието на всяка част според силите й, нараства, за да се съзижда в любов.'
nt[17][ 4][17]='Това прочее ви говоря и за свидетел призовавам Господа: да не постъпвате вече, както постъпват и останалите езичници по суетата на ума си,'
nt[17][ 4][18]='бидейки помрачени в разума, отстранени в Божия живот поради тяхното невежество и ожесточението на сърцето им;'
nt[17][ 4][19]='дошли до безчувствие, те се предадоха на разпътство и ненаситно вършат всяка нечистота.'
nt[17][ 4][20]='Но вие не тъй познахте Христа,'
nt[17][ 4][21]='щом наистина сте чули за Него и в Него сте се научили (както е истината в Иисуса)'
nt[17][ 4][22]='да отхвърлите от себе си ветхия според предишното ви живеене човек, който изтлява в прелъстителни похоти,'
nt[17][ 4][23]='да се обновите с духа на своя ум'
nt[17][ 4][24]='и да се облечете в новия човек, създаден по Бога в правда и светост на истината.'
nt[17][ 4][25]='Заради това, като отхвърлите лъжата, казвайте истината всеки на ближния си, понеже сме членове един другиму.'
nt[17][ 4][26]='Гневете се, но не грешете: слънце да ви не залязва гневни;'
nt[17][ 4][27]='нито давайте място на дявола.'
nt[17][ 4][28]='Който е крал, да не краде вече, а по-добре е да се труди, като върши с ръцете си полезното, за да има що да отделя ономува, който се нуждае.'
nt[17][ 4][29]='Никаква гнила дума да не излиза из устата ви, а само добра, за назидание във вярата, за да принася благодат на слушащите.'
nt[17][ 4][30]='И не оскърбявайте Светия Дух Божий, с Когото сте запечатани за в деня на избавлението.'
nt[17][ 4][31]='Всяко огорчение и ярост, гняв, вик и хула да бъдат далеч от вас заедно с всяка злоба;'
nt[17][ 4][32]='но бивайте един към другиго добри, състрадателни, прощавайки си един другиму, както и Бог ви прости в Христа.'
nt[17][ 5][ 0]='|ГЛАВА  5|'
nt[17][ 5][ 1]='И тъй, подражавайте Богу, като чеда възлюбени,'
nt[17][ 5][ 2]='и живейте в любов, както и Христос ни възлюби и за нас предаде Себе Си принос и жертва Богу за приятно благоухание.'
nt[17][ 5][ 3]='А блудство и всяка нечистота или користолюбие дори и да се не споменуват между вас, както прилича на светии,'
nt[17][ 5][ 4]='нито пък срамни и празни думи и смехории, които са неприлични, а наопаки, да се чува благодарение.'
nt[17][ 5][ 5]='Защото това трябва да знаете, че никой блудник, или нечист, или користолюбец, който е идолослужител, няма наследство в царството на Христа и Бога.'
nt[17][ 5][ 6]='Никой да ви не прелъстява с празни думи, защото заради всичко това дохожда гневът Божий върху синовете на неверието;'
nt[17][ 5][7]='и тъй, не ставайте техни съучастници.'
nt[17][ 5][ 8]='Вие бяхте някога тъмнина, а сега сте светлина в Господа; постъпвайте като чеда на светлината,'
nt[17][ 5][ 9]='защото плодът на Духа се състои във всяка доброта, правда и истина -'
nt[17][ 5][10]='и изпитвайте, що е благоугодно Богу.'
nt[17][ 5][11]='Не участвувайте в безплодните дела на тъмнината; напротив, изобличавайте ги.'
nt[17][ 5][12]='Защото за онова, което нечестивците скришом вършат, срамно е и да се говори.'
nt[17][ 5][13]='А всичко, което се изобличава, от светлината става явно: понеже всичко, което бива явно, е светлина.'
nt[17][ 5][14]='Затова е казано: стани ти, който спиш, и възкръсни от мъртвите, и ще те осветли Христос.'
nt[17][ 5][15]='И тъй, гледайте, колко внимателно трябва да постъпвате: не като неразумни, а като мъдри,'
nt[17][ 5][16]='като скъпите времето, защото дните са лукави.'
nt[17][ 5][17]='Затова недейте бива неразсъдливи, а разпознавайте, що е воля Божия.'
nt[17][ 5][18]='И не се опивайте с вино, от което произлиза разпътство; но се изпълняйте с Дух,'
nt[17][ 5][19]='като се назидавате сами с псалми и славославия и с песни духовни, пеейки и възпявайки в сърцата си Господа,'
nt[17][ 5][20]='като благодарите винаги за всичко на Бога и Отца, в името на Господа нашего Иисуса Христа,'
nt[17][ 5][21]='като се покорявате един другиму в страх Божий.'
nt[17][ 5][22]='Вие, жените, покорявайте се на мъжете си, като на Господа,'
nt[17][ 5][23]='защото мъжът е глава на жената, както и Христос е глава на църквата, и Той е спасител на тялото.'
nt[17][ 5][24]='Но както църквата се покорява на Христа, така и жените да се покоряват на мъжете си във всичко.'
nt[17][ 5][25]='Вие, мъжете, обичайте жените си, както и Христос обикна църквата и предаде Себе Си за нея,'
nt[17][ 5][26]='за да я освети, като я очисти с водната баня чрез словото;'
nt[17][ 5][27]='за да я представи на Себе Си славна църква, която няма петно, или порок, или нещо подобно, но да бъде света и непорочна.'
nt[17][ 5][28]='Тъй са длъжни мъжете да обичат жените си, както обичат телата си: който обича жена си, себе си обича.'
nt[17][ 5][29]='Защото никой никога не е намразил плътта си, а я храни и съгрява, както и Господ - църквата,'
nt[17][ 5][30]='понеже ние сме членове на тялото Му - от плътта Му и от костите Му.'
nt[17][ 5][31]='"Затова ще остави човек баща си и майка си и ще се прилепи към жена си, и ще бъдат двамата една плът".'
nt[17][ 5][32]='Тази тайна е велика; но аз говоря за Христа и за църквата.'
nt[17][ 5][33]='Тъй и всеки един от вас така да обича жена си, както обича себе си, а жената да се бои от мъжа си.'
nt[17][ 6][ 0]='|ГЛАВА  6|'
nt[17][ 6][ 1]='Вие, децата, бъдете послушни на родителите си, в името на Господа, защото това е справедливо.'
nt[17][ 6][ 2]='"Почитай баща си и майка си" (това е първа заповед с обещание),'
nt[17][ 6][ 3]='"за да ти бъде добре, и да живееш дълго на земята".'
nt[17][ 6][ 4]='И вие, бащите, не дразнете децата си, а ги възпитавайте в учение и наставление Господне.'
nt[17][ 6][ 5]='Вие, рабите, бъдете послушни на вашите по плът господари със страх и трепет, в простота на сърцето си, както на Христа,'
nt[17][ 6][ 6]='не със слугуване само за очи като човекоугодници, а като Христови раби, изпълнявайки от душа волята Божия,'
nt[17][ 6][7]='усърдно служейки, като че служите на Господа, а не на човеци,'
nt[17][ 6][ 8]='и знаейки, че всеки, бил той роб или свободник, ще получи от Господа според доброто, което извърши.'
nt[17][ 6][ 9]='И вие, господарите, също тъй се отнасяйте към тях и бъдете умерени в строгостта, знаейки, че и над сами вас и над тях има в небесата Господар, у Когото няма лицеприятие.'
nt[17][ 6][10]='Прочее, братя мои, усилвайте се в Господа и в мощта на силата Му;'
nt[17][ 6][11]='облечете се във всеоръжието Божие, за да можете устоя против дяволските козни,'
nt[17][ 6][12]='защото нашата борба не е против кръв и плът, а против началствата, против властите, против светоуправниците на тъмнината от тоя век, против поднебесните духове на злобата.'
nt[17][ 6][13]='Заради това приемете Божието всеоръжие, за да можете се възпротиви в лош ден и, като надвиете всичко, да устоите.'
nt[17][ 6][14]='И тъй, стойте, като си препашете кръста с истина и се облечете в бронята на правдата,'
nt[17][ 6][15]='и обуйте нозете си в готовност да благовестите мира;'
nt[17][ 6][16]='а над всичко вземете щита на вярата, с който ще можете угаси всички нажежени стрели на лукавия;'
nt[17][ 6][17]='вземете и шлема на спасението и духовния меч, който е Божието слово;'
nt[17][ 6][18]='с всяка молитва и просба молете се духом във всяко време и старайте се за същото това с всяко постоянство и молба за всички светии'
nt[17][ 6][19]='и за мене, та, като отварям уста, да ми се даде слово, дръзновено да възвестявам тайната на благовестието,'
nt[17][ 6][20]='заради което съм пратеник в окови, за да го проповядвам смело, както ми прилича.'
nt[17][ 6][21]='А за да знаете и вие, как съм и що работя, за всичко ще ви извести Тихик, възлюбен брат и верен в Господа служител,'
nt[17][ 6][22]='когото пратих при вас за това същото, за да узнаете за нас, и да утеши сърцата ви.'
nt[17][ 6][23]='Мир на братята и любов с вяра от Бога Отца и от Господа Иисуса Христа.'
nt[17][ 6][24]='Благодатта да бъде с всички, неизменно любещи Господа нашего Иисуса Христа. Амин.'
