ot[30][ 0]='#КНИГА ПЛАЧ ИЕРЕМИЕВ#'
ot[30][ 1][ 0]='|ГЛАВА 1|'
ot[30][ 1][ 1]='Как самотно седи градът, някога си многолюден! Той стана като вдовица; великият между народите, князът над областите стана данник.'
ot[30][ 1][ 2]='Горко плаче той нощем, и сълзите му са по страните му. Измежду всички ония, които са го обичали, той няма утешител; всички негови приятели му изневериха, станаха му врагове.'
ot[30][ 1][ 3]='Иуда се пресели поради бедствие и тежко робство, посели се между езичници, и не намери покой; всички, които го преследваха, настигнаха го в тесни места.'
ot[30][ 1][ 4]='Пътищата на Сион тъгуват, защото няма кой да отива на празник; всичките му порти запустяха; свещениците му въздишат, девиците му са печални, горко и на самия него!'
ot[30][ 1][ 5]='Враговете му застанаха начело, неприятелите му добруват, защото Господ напрати върху му тъга заради многото му беззакония; децата му отидоха в плен пред врага.'
ot[30][ 1][ 6]='И отлетя от дъщерята Сионова всичкото й великолепие; князете й са като елени, които не намират паша; обезсилени, те тръгнаха пред карача.'
ot[30][ 1][7]='Спомни си Иерусалим през дните на своето бедствие и на своите страдания за всички свои драгоценности, каквито имаше в предишни дни, а пък народът му падна от вража ръка, и никой му не помага; неприятелите гледат на него и се смеят над неговите съботи.'
ot[30][ 1][ 8]='Тежко съгреши Иерусалим, затова и стана отвратителен; всички, които го прославяха, го гледат с презрение, защото видяха голотата му; и сам той въздиша и се обръща назад.'
ot[30][ 1][ 9]='По полата му имаше нечистота, но той не помисляше за своята бъднина, и поради това извънредно се унизи и няма за него утешител. "Погледни, Господи, моята неволя, понеже врагът се е възгордял!"'
ot[30][ 1][10]='Врагът простря ръка върху всичко нему най-драгоценно; той вижда, как езичници влизат в неговото светилище, за което си заповядал, да не влизат те в Твоето събрание.'
ot[30][ 1][11]='Цял негов народ въздиша, търсейки хляб, дава своите драгоценности за храна - душа да подкрепи. "Погледни, Господи, и виж, колко съм унизен!"'
ot[30][ 1][12]='Дано не ви сполети това всички вас, минаващи по пътя! погледнете и вижте, има ли болка като моята болка, каквато мене е постигнала, каквато Господ напрати върху мене в деня на пламенния Си гняв?'
ot[30][ 1][13]='Той прати отгоре огън в костите ми, и тоя ги обхвана; разстла мрежа за нозете ми, повали ме, направи ме да бедствувам и да чезна всеки ден.'
ot[30][ 1][14]='Ярема на беззаконията ми стегна с ръката Си; те са сплетени и се качиха на врата ми; Той отслаби силите ми. Господ ме предаде в ръце, от които не мога да се изправя.'
ot[30][ 1][15]='Всички мои силни Господ повали сред мене, свика против мене събрание, за да изтреби момците ми, като в лин Господ стъпка девицата, дъщерята на Иуда.'
ot[30][ 1][16]='Затова аз плача; окото ми, окото ми вода пролива, понеже далеч е от мене утешител, който би оживил душата ми; децата ми са съсипани, защото врагът надделя.'
ot[30][ 1][17]='Сион простира ръце, но за него няма утешител. Господ даде заповед за Иакова на враговете му да го обкръжат; Иерусалим стана гнусота между тях.'
ot[30][ 1][18]='Праведен е Господ, защото аз не бях покорен на словото Му. Чуйте, всички народи, и погледнете моята болка; момите ми и момците ми отидоха в плен.'
ot[30][ 1][19]='Викам приятелите си, но те ме излъгаха; свещениците ми и старците ми издъхват в града, търсейки си храна - душа да подкрепят.'
ot[30][ 1][20]='Погледни, Господи, защото съм утеснен, утробата ми се вълнува, сърцето ми се превърна в мене, задето упорито Ти се противих; отвън ме меч обезчеди, а в къщи - смърт.'
ot[30][ 1][21]='Чуха, че стена, а утешител нямам; чуха всичките ми врагове за моята неволя, и се зарадваха, че Ти си извършил това: о, да бе заповядал на предречения от Тебе ден да дойде, и те да станеха като мене!'
ot[30][ 1][22]='Нека да предстане пред лицето Ти цялата им злоба; и постъпи с тях, както постъпи с мене за всичките ми грехове, защото тежки са моите стенания, и сърцето ми изнемогва.'
ot[30][ 2][ 0]='|ГЛАВА 2|'
ot[30][ 2][ 1]='Как помрачи Господ в гнева Си дъщерята Сионова! От небесата свали наземи красотата Израилева и не си спомни за подножието на нозете Си в деня на Своя гняв.'
ot[30][ 2][ 2]='Погуби Господ всички жилища на Иакова, не пощади, разруши в яростта Си крепостите на дъщерята Иудина, повали наземи, отхвърли царството и князете му като нечисти;'
ot[30][ 2][ 3]='в гневен разгар сломи всички рогове Израилеви, отдръпна десницата Си от неприятеля и се разпали против Иакова като пламнал огън, който поглъща всичко наоколо;'
ot[30][ 2][ 4]='изопна Своя лък като неприятел, насочи десницата Си като враг и уби всичко, що е мило за очите; върху скинията на дъщерята Сионова изля като огън яростта Си.'
ot[30][ 2][ 5]='Господ стана като неприятел, изтреби Израиля, разори всичките му чертози, разруши крепостите му и разпространи у дъщерята Иудина тъга и плач.'
ot[30][ 2][ 6]='И премахна като от градина Своята ограда; разори Своето място на събранията, Господ направи да се забравят на Сион празници и съботи; и в гневното Си негодуване отхвърли цар и свещеник.'
ot[30][ 2][7]='Отхвърли Господ жертвеника Си, отвърна сърцето Си от Своето светилище, предаде в ръце на враговете стените на дворците му; в дома Господен те дигаха шум като в празничен ден.'
ot[30][ 2][ 8]='Господ реши да разруши стената на дъщерята Сионова, опна връв, не отклони ръката Си от разорението; съсипа външните крепости, и стените бидоха наедно разрушени.'
ot[30][ 2][ 9]='Портите й в земя затънаха; Той разруши и строши заворите им; царят й и князете й са сред езичниците; няма вече закон, и пророците й се не удостояват с видения от Господа.'
ot[30][ 2][10]='Седят наземи безмълвни старците на дъщерята Сионова, посипаха с пепел главите си, опасаха се с вретище; наведоха глави към земя девиците иерусалимски.'
ot[30][ 2][11]='Изтощиха се от сълзи очите ми, вълнува се утробата ми, сърце ми се къса, защото гине дъщерята на моя народ, когато деца и кърмачета умират от глад сред градските улици.'
ot[30][ 2][12]='Умирайки като ранени по градските улици, те казват на своите майки: "де има жито и вино?" - и предават душите си в майчините си прегръдки.'
ot[30][ 2][13]='Що да ти кажа, с какво да те сравня, дъще Иерусалимова? На какво да те оприлича, за да те утеша, дево, дъще Сионова? Защото твоята рана е като море голяма; кой може да те изцери?'
ot[30][ 2][14]='Твоите пророци ти предсказваха неща несбъдни и лъжливи, не разкриваха твоето беззаконие, за да отвърнат твоето пленение, и ти изричаха лъжливи откровения, които те докараха до изгнание.'
ot[30][ 2][15]='Ръце пляскат за тебе всички минаващи по пътя, подсвиркват и клатят глава за дъщерята Иерусалимова и казват: "това ли е градът, който наричаха съвършенство на красота, радост на цяла земя?"'
ot[30][ 2][16]='Разтворили са против тебе широки уста всички твои врагове, подсвиркват и скърцат със зъби, казвайки: "погълнахме го, само този ден и чакахме ние, дочакахме, видяхме!"'
ot[30][ 2][17]='Господ извърши, що бе определил, изпълни словото Си, изречено в стародавни дни, разори безмилостно и даде на врага да се порадва над тебе, дигна високо рога на твоите неприятели.'
ot[30][ 2][18]='Сърцето им вика към Господа. Стено на дъщерята Сионова! лей потоци сълзи денем и нощем, не давай си покой, не затваряй зениците на очите си.'
ot[30][ 2][19]='Ставай, викай нощем при началото на всяка стража; изливай като вода твоето сърце пред лицето на Господа; простирай към Него ръце за душата на децата си, които издъхват от глад по ъглите на всички улици.'
ot[30][ 2][20]='"Погледни, Господи, и виж: кому си направил тъй, че жените да ядат своя плод - младенците, от тях откърмени? да биват убивани в Господнето светилище свещеник и пророк?"'
ot[30][ 2][21]='"Деца и старци лежат наземи по улиците; момите ми и момците ми паднаха от меч; Ти ги убиваше в деня на Твоя гняв, колеше безмилостно."'
ot[30][ 2][22]='Ти свика отвред като на празник моите ужаси, и в деня на Господния гняв никой се не спаси, никой не оцеля; ония, които бях откърмила и отгледала, врагът ми изтреби.'
ot[30][ 3][ 0]='|ГЛАВА 3|'
ot[30][ 3][ 1]='Аз съм човек, изпитал неволя от жезъла на Неговия гняв;'
ot[30][ 3][ 2]='Той ме поведе и въведе в тъмнина, а не в светлина.'
ot[30][ 3][ 3]='Той се обърна само против мене и цял ден обръща ръката Си.'
ot[30][ 3][ 4]='Смаза плътта ми и кожата ми, строши костите ми;'
ot[30][ 3][ 5]='загради ме и обиколи с горчила и теглила;'
ot[30][ 3][ 6]='тури ме на тъмно място, както умрелите отдавна,'
ot[30][ 3][7]='обиколи ме със стена, за да не изляза, направи тежки веригите ми'
ot[30][ 3][ 8]='и, когато виках и писках, задържаше молитвата ми;'
ot[30][ 3][ 9]='с камъни прегради пътищата ми, изкриви пътеките ми;'
ot[30][ 3][10]='Той стана за мене като мечка в засада, като лъв на скрито място;'
ot[30][ 3][11]='изкриви пътищата ми и ме разкъса, на нищо ме направи;'
ot[30][ 3][12]='изопна лъка Си и ме тури за луча на стрелите;'
ot[30][ 3][13]='устрели бъбреците ми със стрели от колчана Си.'
ot[30][ 3][14]='Аз станах гавра за цял мой народ, всекидневна тяхна песен.'
ot[30][ 3][15]='Той ме с горчила пресити, с пелин ме напои;'
ot[30][ 3][16]='разби с камъни зъбите ми, с пепел ме покри.'
ot[30][ 3][17]='И избяга мирът от душата ми; аз забравих за добруване'
ot[30][ 3][18]='и казах: загина силата ми и надеждата ми на Господа.'
ot[30][ 3][19]='Помисли за моето страдание и моята злополука, за пелина и жлъчката.'
ot[30][ 3][20]='Крепко помни това моята душа и отпада в мен.'
ot[30][ 3][21]='Ето какво аз отговарям на сърцето си и поради това имам упование:'
ot[30][ 3][22]='по милост на Господа не изчезнахме ние, защото милосърдието Му не е пресекнало:'
ot[30][ 3][23]='то се обновява всяка сутрин; велика е Твоята вярност!'
ot[30][ 3][24]='Господ е моя част, казва душата ми, и тъй, Нему ще се надявам.'
ot[30][ 3][25]='Благ е Господ към ония, които се Нему надяват, към душата, която Го търси.'
ot[30][ 3][26]='Добре е ономува, който търпеливо очаква спасение от Господа.'
ot[30][ 3][27]='Добре е човеку, кога носи иго на младини.'
ot[30][ 3][28]='Седи самотно и мълчи, понеже Той го е наложил върху него.'
ot[30][ 3][29]='Туря устата си в прах, мислейки: "може би, има още надежда";'
ot[30][ 3][30]='подлага страната си ономува, който го бие, до пресита приема хули,'
ot[30][ 3][31]='понеже не навеки оставя Господ.'
ot[30][ 3][32]='Пратил ли е неволя, Той и ще помилува по великата Си благост.'
ot[30][ 3][33]='Защото Той не по изволение на сърцето Си наказва и огорчава синовете човешки.'
ot[30][ 3][34]='Но кога тъпчат с нозе всички затворници на земята,'
ot[30][ 3][35]='кога неправедно съдят човека пред лицето на Всевишния,'
ot[30][ 3][36]='кога притесняват човека в неговата работа: нима Господ не види?'
ot[30][ 3][37]='Кой казва: "и това бива, що Господ не е заповядал да бъде"?'
ot[30][ 3][38]='Нали от устата на Всевишния произлиза злощастие и благополучие?'
ot[30][ 3][39]='За какво би скърбял живеещият човек? Всеки да скърби за греховете си.'
ot[30][ 3][40]='Нека изпитаме и изследваме своите пътища, и да се обърнем към Господа.'
ot[30][ 3][41]='Нека възнесем сърце и ръце към Бога, Който е на небесата;'
ot[30][ 3][42]='ние се отметнахме и упорствувахме; Ти не пощади;'
ot[30][ 3][43]='Ти се облече с гняв и ни преследваше, умъртвяваше, не щадеше;'
ot[30][ 3][44]='Ти закри Себе Си с облак, за да не достига нашата молитва;'
ot[30][ 3][45]='смет и гнусота ни направи Ти сред народите.'
ot[30][ 3][46]='Разтворили са против нас широки уста всички наши врагове.'
ot[30][ 3][47]='Ужас и яма, опустошение и разорение - това е наш дял.'
ot[30][ 3][48]='Потоци води лее окото ми за гибелта на дъщерите на моя народ.'
ot[30][ 3][49]='Окото ми се излива и не престава, понеже няма облекчение,'
ot[30][ 3][50]='докле Господ милостно ме погледне и види от небесата.'
ot[30][ 3][51]='Окото ми прави да страда душата ми заради всички дъщери на моя град.'
ot[30][ 3][52]='Всякак се силеха да ме уловят като птичка моите врагове, без всяка причина;'
ot[30][ 3][53]='захвърлиха живота ми в яма и ме засипаха с камъни.'
ot[30][ 3][54]='Водите се издигнаха до главата ми; аз казах: "загинах".'
ot[30][ 3][55]='Призовавах името Ти, Господи, от дълбоката яма.'
ot[30][ 3][56]='Ти чу гласа ми; не закривай ухото Си от моята въздишка и от моя плач!'
ot[30][ 3][57]='Ти се приближаваше, кога викнех към Тебе, и казваше: не бой се!'
ot[30][ 3][58]='Ти защищаваше, Господи, делото на моята душа; изкупваше живота ми.'
ot[30][ 3][59]='Ти виждаш, Господи, моето угнетение; отсъди делото ми!'
ot[30][ 3][60]='Ти виждаш всичката им отмъстителност, всичките им кроежи против мене;'
ot[30][ 3][61]='Ти чуваш, Господи, ругатните им, всичките им кроежи против мене,'
ot[30][ 3][62]='речите на въставащите срещу мене и хитрините им против мене всеки ден.'
ot[30][ 3][63]='Погледни, седнат ли, станат ли, аз съм песен за тях.'
ot[30][ 3][64]='Отплати им, Господи, според делата на ръцете им;'
ot[30][ 3][65]='прати им помрачение на сърцето и Твоето проклятие върху им;'
ot[30][ 3][66]='преследвай ги, Господи, с гняв, и изтреби ги от поднебесието!'
ot[30][ 4][ 0]='|ГЛАВА 4|'
ot[30][ 4][ 1]='Как е потъмняло златото, изменило се е най-доброто злато! камъните от светилището са разхвърляни по всички кръстопътища.'
ot[30][ 4][ 2]='Драгоценните синове на Сион, равноценни с най-чисто злато, как са те сравнени с глинени съдове, изделие на грънчарска ръка!'
ot[30][ 4][ 3]='Дори и зверовете подават нянка и кърмят своите рожби, а дъщерята на моя народ стана жестока като камилска птица в пустиня;'
ot[30][ 4][ 4]='езикът на кърмачето прилепва о небцето му от жажда; децата искат хляб, и никой им не подава.'
ot[30][ 4][ 5]='Тия, които са сладкиши яли, гинат по улици; отхранените на багреница в смет се валят.'
ot[30][ 4][ 6]='Наказанието за нечестие на дъщерята на моя народ надминава наказанието за греховете на Содом: оня биде сринат мигновено, и ръце човешки не са се допирали до него.'
ot[30][ 4][7]='Князете й бяха в нея по-чисти от сняг, по-бели от мляко; те бяха телесно по-хубави от корал, видът им бе като сапфир;'
ot[30][ 4][ 8]='а сега лицето им е по-тъмно от всичко черно, не ги узнават на улиците; кожата им прилепна о костите им, стана суха като дърво.'
ot[30][ 4][ 9]='Убиваните от меч са по-честити от ония, които глад убива, защото тия чезнат, поразявани от липса на полски плодове.'
ot[30][ 4][10]='Дори жени мекосърдни варяха с ръце децата си, за да им бъдат храна, когато гинеше дъщерята на моя народ.'
ot[30][ 4][11]='Господ изпълни гнева Си, изля яростта на гнева Си и запали на Сион огън, който погълна основите му.'
ot[30][ 4][12]='Царете земни и всички живеещи по вселената не вярваха, че врагът и неприятелят е влязъл в портите иерусалимски.'
ot[30][ 4][13]='Всичко това е поради греховете на лъжепророците му, поради беззаконията на свещениците му, които посред него проливаха кръвта на праведници;'
ot[30][ 4][14]='скитаха се като слепи по улиците, оскверняваха се с кръв, тъй че не беше възможно да се допреш до одеждите им.'
ot[30][ 4][15]='"Отстранете се, нечисти!" викаха им; "отстранете се, отстранете се, не се допирайте"; и те отминаваха смутени; а между народа казваха: "тях няма да ги има вече!"'
ot[30][ 4][16]='Лицето на Господа ги разсея; Той няма вече милостно да ги погледне, защото те не уважават лицето на свещеници, към старци милост нямат.'
ot[30][ 4][17]='Очите ни са изнурени да очакват напразно помощ; от нашата стражна кула очаквахме народ, който не можа да ни спаси.'
ot[30][ 4][18]='А те дебнеха стъпките ни, за да не можем да ходим по нашите улици; краят ни наближи, нашите дни се изпълниха; краят ни дойде.'
ot[30][ 4][19]='Които ни преследваха, бяха по-бързи от орлите небесни; тичаха подире ни по планини, поставяха засади за нас в пустинята.'
ot[30][ 4][20]='Духът на живота ни, помазаникът Господен е уловен в техните ями, оня, за когото казвахме: под негова сянка ще живеем сред народите.'
ot[30][ 4][21]='Радвай се и весели се, дъще Едомова, обитателко на земя Уц! И до тебе ще дойде чашата; ще се опиеш и ще се разголиш.'
ot[30][ 4][22]='Дъще Сионова! наказанието за твоето беззаконие се свърши; Той няма вече да те изгонва; но беззаконието ти, дъще Едомова, Той ще накаже и ще разкрие твоите грехове.'
ot[30][ 5][ 0]='|ГЛАВА 5|'
ot[30][ 5][ 1]='Спомни си, Господи, какво се извърши над нас; милостно погледни и виж нашето поругание:'
ot[30][ 5][ 2]='нашето наследство у чужди премина, нашите къщи - у другоплеменници;'
ot[30][ 5][ 3]='останахме сираци, без баща; майките ни са като вдовици.'
ot[30][ 5][ 4]='Пием водата си срещу сребро, доставяме дървата си с пари.'
ot[30][ 5][ 5]='Бият ни по врата, работим - и отдих за нас няма.'
ot[30][ 5][ 6]='Протягаме ръка към египтяни, към асирийци, за да се нахраним с хляб.'
ot[30][ 5][7]='Бащите ни грешиха: тях ги няма вече, а ние търпим наказание за техните беззакония.'
ot[30][ 5][ 8]='Роби владеят над нас, и няма кой да ни избави от ръцете им.'
ot[30][ 5][ 9]='Хляба си добиваме с опасност за живота - пред меч в пустинята.'
ot[30][ 5][10]='Кожата ни е почерняла като пещ, от лют глад.'
ot[30][ 5][11]='Жени безчестят на Сион, девици - в градовете иудейски.'
ot[30][ 5][12]='Князе избесиха със свои ръце, лица на старци не уважиха.'
ot[30][ 5][13]='Юноши вземат при хромели, и момчета падат под товари дърва.'
ot[30][ 5][14]='Старци вече не седят при порти; юноши не пеят.'
ot[30][ 5][15]='Свърши се радостта на сърцето ни; нашите хора` се обърнаха на тъга.'
ot[30][ 5][16]='Падна венецът от главата ни; горко ни, задето съгрешихме!'
ot[30][ 5][17]='От това и чезне сърцето ни; от това потъмняха нашите очи.'
ot[30][ 5][18]='Защото опустя планина Сион, лисици ходят по нея.'
ot[30][ 5][19]='Ти, Господи, пребъдваш вовеки; Твоят престол е из рода в род.'
ot[30][ 5][20]='Защо ни съвсем забравяш, оставяш ни за дълго време?'
ot[30][ 5][21]='Обърни ни към Тебе, Господи, и ще се обърнем; обнови нашите дни, както в старо време.'
ot[30][ 5][22]='Нима си ни съвсем отхвърлил, разгневил си се на нас безмерно?'
