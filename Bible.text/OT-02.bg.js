ot[ 2][ 0]='#Втора книга Моисеева - Изход#'
ot[ 2][ 1][ 0]='|ГЛАВА 1|'
ot[ 2][ 1][ 1]='Ето имената на синовете Израилеви, които влязоха в Египет с Иакова (баща им), влязоха всеки с (цялата) своя челяд:'
ot[ 2][ 1][ 2]='Рувим, Симеон, Левий и Иуда,'
ot[ 2][ 1][ 3]='Исахар, Завулон и Вениамин,'
ot[ 2][ 1][ 4]='Дан и Нефталим, Гад и Асир.'
ot[ 2][ 1][ 5]='А всички, произлезли от чреслата Иаковови, бяха седемдесет (и пет) души; Иосиф пък беше вече в Египет.'
ot[ 2][ 1][ 6]='И умря Иосиф и всичките му братя и целият им род;'
ot[ 2][ 1][7]='а синовете Израилеви се разплодиха и намножиха, нараснаха и се усилиха извънредно, тъй че оная земя се напълни от тях.'
ot[ 2][ 1][ 8]='И възцари се в Египет нов цар, който не знаеше Иосифа,'
ot[ 2][ 1][ 9]='и рече на народа си: ето, родът на синовете Израилеви е многоброен и по-силен от нас;'
ot[ 2][ 1][10]='да измъдруваме нещо против тях, за да се не размножават; инак, кога се случи война, ще се съединят и те с нашите неприятели, ще се въоръжат против нас, и ще излязат из (нашата) земя.'
ot[ 2][ 1][11]='И поставиха над тях надзорници на работите, за да ги изнуряват с тежки работи. И те съградиха на фараона градове за припаси: Питом и Раамсес (и Он, сиреч Илиопол).'
ot[ 2][ 1][12]='Но колкото повече ги изнуряваха, толкова повече те се размножаваха и толкова повече нарастваха, тъй че (египтяни) се страхуваха от Израилевите синове.'
ot[ 2][ 1][13]='И затова египтяни с жестокост караха Израилевите синове да работят'
ot[ 2][ 1][14]='и правеха живота им горчив с тежката работа над глина и тухли и с всяка полска работа, с всяка работа, на която ги караха с жестокост.'
ot[ 2][ 1][15]='Египетският цар заповяда на бабите, които бабуваха на еврейки и от които едната се казваше Шифра, а другата Фуа,'
ot[ 2][ 1][16]='и (им) рече: кога бабувате на еврейки, гледайте при раждането: ако е момче, убивайте го, ако е момиче, нека живее.'
ot[ 2][ 1][17]='Но бабите се бояха от Бога и не правеха тъй, както им поръчваше египетският цар, и оставяха момчетата живи.'
ot[ 2][ 1][18]='Тогава египетският цар повика бабите и им рече: защо тъй правите, че оставяте момчетата живи?'
ot[ 2][ 1][19]='Бабите отговориха на фараона: еврейските жени не са като египетските: те са здрави, и преди още да отиде бабата при тях, раждат.'
ot[ 2][ 1][20]='Поради това Бог даваше добро на бабите, а народът се множеше и твърде се усилваше.'
ot[ 2][ 1][21]='И понеже бабите се бояха от Бога, Той правеше да преуспяват домовете им.'
ot[ 2][ 1][22]='Тогава фараонът заповяда на целия си народ, като каза: всяко новородено (у евреите) момче хвърляйте в реката, а всяко момиче оставяйте живо.'
ot[ 2][ 2][ 0]='|ГЛАВА 2|'
ot[ 2][ 2][ 1]='Един човек от Левиевото племе отиде, та си взе жена от същото племе.'
ot[ 2][ 2][ 2]='Жената зачена и роди син, и като видя, че е много красив, кри го три месеца;'
ot[ 2][ 2][ 3]='но като не можеше повече да го крие, взе тръстено кошче, намаза го с асфалт и смола и, като тури в него детето, сложи го в тръсталака при речния бряг;'
ot[ 2][ 2][ 4]='а сестра му застана отдалеч да гледа, какво ще стане с него.'
ot[ 2][ 2][ 5]='И излезе фараоновата дъщеря на реката да се къпе, а нейните прислужници-жени ходеха по речния бряг. Тя видя кошчето в тръсталака и прати робинята си да го вземе.'
ot[ 2][ 2][ 6]='Отвори и видя детето; и ето, детето плачеше (в кошчето); смили се над него (фараоновата дъщеря) и рече: това ще е от еврейските деца.'
ot[ 2][ 2][7]='Тогава сестрата на детето рече на фараоновата дъщеря: да отида ли да ти повикам жена кърмачка от еврейките, за да ти откърми детето?'
ot[ 2][ 2][ 8]='Фараоновата дъщеря й отговори: иди. Момичето отиде и повика майката на детето.'
ot[ 2][ 2][ 9]='Фараоновата дъщеря й рече: вземи това дете и ми го откърми; ще ти заплатя. Жената взе детето и го кърми.'
ot[ 2][ 2][10]='И порасна детето, и тя го заведе при фараоновата дъщеря, и то й стана като син, и нарече тя името му Моисей, защото, казваше, от вода го извадих.'
ot[ 2][ 2][11]='След много време, когато Моисей порасна, случи се, че излезе при братята си (синовете Израилеви) и видя тежките им работи; видя още, че един египтянин бие едного евреина от братята му (синовете Израилеви).'
ot[ 2][ 2][12]='И като се огледа насам-нататък и видя, че няма никого, той уби египтянина и го скри в пясъка.'
ot[ 2][ 2][13]='На другия ден излезе пак, и ето, двама евреи се карат, и рече на виновния: защо биеш ближния си?'
ot[ 2][ 2][14]='А той отвърна: кой те постави началник и съдия над нас? Да не мислиш да ме убиеш, както уби (вчера) египтянина? Моисей се уплаши и си рече: бездруго това нещо се е узнало.'
ot[ 2][ 2][15]='И научи се фараонът за това нещо и искаше да погуби Моисея; но Моисей побягна от фараона и се спря в Мадиамската земя и (като дойде в Мадиамската земя) седна при един кладенец.'
ot[ 2][ 2][16]='Мадиамският свещеник имаше седем дъщери (които пасяха овците на баща си Иотора). Те дойдоха, извадиха вода и напълниха коритата, за да напоят овците на баща си (Иотора).'
ot[ 2][ 2][17]='И дойдоха овчарите и ги отпъдиха. Тогава стана Моисей и ги защити, (извади им вода) и напои овците им.'
ot[ 2][ 2][18]='Върнаха се при баща си Рагуила, и той (ги) попита: защо тъй скоро си дойдохте днес?'
ot[ 2][ 2][19]='Те отговориха: един египтянин ни защити от овчарите, дори ни извади вода и напои овците (ни).'
ot[ 2][ 2][20]='Той рече на дъщерите си: а де е той? Защо го оставихте? Повикайте го да яде хляб.'
ot[ 2][ 2][21]='На Моисея се понрави да живее у тоя човек; и тоя даде на Моисея за жена дъщеря си Сепфора.'
ot[ 2][ 2][22]='Тя (зачена и) роди син, и (Моисей) нарече името му Гирсам, защото, казваше той, аз станах пришълец в чужда земя. (И като зачена пак, роди друг син, и той му нарече името Елиезер, като каза: Бог на моя баща беше ми помощник и ме избави от ръката фараонова.)'
ot[ 2][ 2][23]='След дълго време умря египетският цар. И синовете Израилеви пъшкаха от робия и викаха, и викът им от тежката работа стигна до Бога.'
ot[ 2][ 2][24]='Чу Бог стенанията им и си спомни за Своя завет с Авраама, Исаака и Иакова.'
ot[ 2][ 2][25]='И милостно погледна Бог към синовете Израилеви и се смили над тях.'
ot[ 2][ 3][ 0]='|ГЛАВА 3|'
ot[ 2][ 3][ 1]='Моисей пасеше овците на тъста си Иотора, Мадиамския свещеник. Веднъж откара стадото далеч в пустинята и дойде при Божията планина Хорив.'
ot[ 2][ 3][ 2]='И яви му се Ангел Господен в огнен пламък изсред една къпина. И видя той, че къпината гори в огън, но не изгаря.'
ot[ 2][ 3][ 3]='Моисей рече: ще ида и ще погледам това велико явление, защо къпината не изгаря.'
ot[ 2][ 3][ 4]='Господ видя, че той отива да гледа, и извика към него Бог изсред къпината и рече: Моисее, Моисее! Той отговори: ето ме (Господи)!'
ot[ 2][ 3][ 5]='И рече Бог: не се приближавай насам; събуй си обущата от нозете, защото мястото, на което стоиш, е земя света.'
ot[ 2][ 3][ 6]='И рече (му): Аз съм Бог на баща ти, Бог Авраамов, Бог Исааков и Бог Иаковов. Моисей закри лицето си, защото се боеше да погледне към Бога.'
ot[ 2][ 3][7]='И рече Господ (на Моисея): видях страданието на Моя народ в Египет и чух вика му от разпоредниците му; Аз зная неволите му'
ot[ 2][ 3][ 8]='и отивам да го избавя от ръцете на египтяни и да го изведа от тая земя (и да го въведа) в земя добра и пространна, дето тече мед и мляко, в земята на хананейци, хетейци, аморейци, ферезейци, (гергесейци) евейци и иевусейци.'
ot[ 2][ 3][ 9]='И ето, викът на синовете Израилеви стигна вече до Мене, и Аз виждам гнета, с който ги угнетяват египтяни.'
ot[ 2][ 3][10]='И тъй, върви: ще те пратя при фараона (египетския цар); и изведи от Египет Моя народ, синовете Израилеви.'
ot[ 2][ 3][11]='Моисей продума Богу: кой съм аз, та да ида при фараона (египетския цар) и да изведа от Египет синовете Израилеви?'
ot[ 2][ 3][12]='И рече (Бог): Аз ще бъда с тебе, и ето ти знак, че Аз съм те пратил: кога изведеш (Моя) народ от Египет, вие ще извършите служба Богу на тая планина.'
ot[ 2][ 3][13]='И рече Моисей Богу: ето, аз ще отида при синовете Израилеви и ще им кажа: Бог на вашите отци ме изпрати при вас. А те ще ме попитат: как Му е името? Какво да им кажа?'
ot[ 2][ 3][14]='Бог отговори на Моисея: Аз съм вечно Съществуващият. И рече: тъй кажи на синовете Израилеви: вечно Съществуващият (Иехова) ме прати при вас.'
ot[ 2][ 3][15]='И рече още Бог Моисею: тъй кажи на синовете Израилеви: Господ, Бог на отците ви, Бог Авраамов, Бог Исааков и Бог Иаковов ме прати при вас. Ето, Моето име е навеки, и споменът за Мене е от род в род.'
ot[ 2][ 3][16]='Иди, събери стареите (на синовете) Израилеви и им кажи: Господ, Бог на отците ви, Бог Авраамов, (Бог) Исааков и (Бог) Иаковов, ми се яви и рече: споходих ви и видях, какво става с вас в Египет.'
ot[ 2][ 3][17]='И още рече: ще ви изведа от египетската неволя в земята на хананейци, хетейци, аморейци, ферезейци, (гергесейци) евейци и иевусейци, в земя, дето тече мед и мляко.'
ot[ 2][ 3][18]='И те ще послушат гласа ти, и ще отидеш ти и стареите Израилеви при (фараона) египетския цар, и ще му кажете: Господ, Бог на евреите, ни е повикал; прочее, пусни ни на тридневен път в пустинята, за да принесем жертва на Господа, нашия Бог.'
ot[ 2][ 3][19]='Но Аз зная, че (фараонът) египетският цар не ще ви позволи да отидете, ако го не принуди силна ръка.'
ot[ 2][ 3][20]='Тогава ще простра ръката Си и ще поразя Египет с всички Мои чудеса, които ще направя сред него; след това той ще ви пусне.'
ot[ 2][ 3][21]='И ще покажа милост към тоя народ пред очите на египтяни; и кога тръгнете, ще тръгнете не с празни ръце:'
ot[ 2][ 3][22]='всяка жена ще измоли от съседката си и от съжителката си сребърни и златни неща и дрехи, и вие ще премените с тях синовете и дъщерите си и ще оберете египтяни.'
ot[ 2][ 4][ 0]='|ГЛАВА 4|'
ot[ 2][ 4][ 1]='И отговори Моисей и рече: ами ако те ми не повярват и не послушат гласа ми и рекат: не ти се е явил Господ? (какво да им кажа?)'
ot[ 2][ 4][ 2]='И рече му Господ: какво е това в ръката ти? Той отговори: тояга.'
ot[ 2][ 4][ 3]='Господ рече: хвърли я на земята. Той я хвърли на земята, и тоягата стана на змия, и Моисей побягна от нея.'
ot[ 2][ 4][ 4]='И рече Господ Моисею: простри ръката си и я хвани за опашката. Той простря ръката си и я взе (за опашката); и тя стана пак тояга в ръката му.'
ot[ 2][ 4][ 5]='Това е, за да (ти) повярват, че ти се е явил Господ, Бог на отците им, Бог Авраамов, Бог Исааков и Бог Иаковов.'
ot[ 2][ 4][ 6]='Рече му още Господ: тури си ръката в пазухата си. И той си тури ръката в пазухата си, извади я (от пазухата си), и ето, ръката му бе побеляла от проказа, като сняг.'
ot[ 2][ 4][7]='Рече (му още Господ): тури си пак ръката в пазухата си. И той си тури ръката в пазухата си; и я извади от пазухата си, и ето, тя пак стана такава, каквото бе тялото му.'
ot[ 2][ 4][ 8]='Ако ти не повярват и не послушат гласа на първата личба, те ще повярват на гласа на втората личба;'
ot[ 2][ 4][ 9]='ако ли не повярват и на двете тия личби и не послушат гласа ти, вземи вода от реката и я излей на земята; и водата, взета от реката, ще стане кръв на земята.'
ot[ 2][ 4][10]='И рече Моисей Господу: о, Господи! аз не съм речовит, и такъв си бях и вчера и завчера, такъв си съм и откак почна да говориш с Твоя раб: аз говоря тежко и заеквам.'
ot[ 2][ 4][11]='Господ рече (Моисею): кой е дал уста на човека? Кой го прави ням, или глух, или гледащ, или сляп? Не Аз ли, Господ (Бог)?'
ot[ 2][ 4][12]='И тъй, върви, и Аз ще бъда на устата ти и ще те науча, какво да говориш.'
ot[ 2][ 4][13]='(Моисей) рече: Господи, прати другиго, когото можеш да пратиш.'
ot[ 2][ 4][14]='И разпали се гневът Господен против Моисея, и Господ рече: нали имаш брат - левитина Аарона? Аз зная, че той може да говори (вместо тебе), и ето, той ще излезе да те посрещне и, като те види, ще се зарадва в сърцето си.'
ot[ 2][ 4][15]='Ти ще говориш нему и ще туряш думите (Ми) в устата му, пък Аз ще бъда на устата ти и на устата му и ще ви уча, какво да правите.'
ot[ 2][ 4][16]='И той ще говори на народа вместо тебе; и така той ще ти бъде уста, а ти ще му бъдеш вместо Бога.'
ot[ 2][ 4][17]='И тая тояга (която бе обърната на змия) вземи в ръката си: с нея ти ще правиш личби.'
ot[ 2][ 4][18]='Тогава Моисей тръгна и се върна при тъста си Иотора и му рече: да ида и се върна при братята си, които са в Египет, за да видя, живи ли са още? Иотор отговори на Моисея: иди смиром. (След туй дълго време египетският цар бе умрял.)'
ot[ 2][ 4][19]='И рече Господ Моисею в (земята) Мадиам: иди, върни се в Египет, защото умряха всички, които търсеха душата ти.'
ot[ 2][ 4][20]='Тогава Моисей взе жена си и синовете си, качи се на осел и тръгна за Египетската земя; а Божията тояга той взе в ръката си.'
ot[ 2][ 4][21]='Господ рече Моисею: кога тръгнеш и се върнеш в Египет, гледай да извършиш пред фараона всички чудеса, които съм ти дал на ръце; Аз пък ще ожесточа сърцето му, и той няма да отпусне народа.'
ot[ 2][ 4][22]='Кажи на фараона: тъй говори Господ (Бог Еврейский): Израил е Мой първороден син;'
ot[ 2][ 4][23]='казвам ти: пусни сина Ми да Ми извърши служба; ако го не пуснеш, ето, Аз ще убия първородния ти син.'
ot[ 2][ 4][24]='По пътя, когато Моисей беше на нощувка, случи се, че го срещна Господ и искаше да го умъртви.'
ot[ 2][ 4][25]='Тогава Сепфора взе остър камък, обряза крайната плът на сина си и, като я хвърли при нозете Моисееви, рече: ти си ми кръвен жених.'
ot[ 2][ 4][26]='И Господ си отиде от него. Тогава тя рече: кръвен жених - поради обрезанието.'
ot[ 2][ 4][27]='А Господ рече на Аарона: иди и посрещни Моисея в пустинята. И той отиде, срещна го при Божията планина и го целуна.'
ot[ 2][ 4][28]='И Моисей разказа на Аарона всички думи на Господа, Който го прати, и всички личби, които му бе заповядал.'
ot[ 2][ 4][29]='Тогава Моисей и Аарон отидоха и събраха всички стареи на синовете Израилеви;'
ot[ 2][ 4][30]='и разказа (им) Аарон всички думи, които Господ бе казал на Моисея; а Моисей извърши личбите пред очите на народа.'
ot[ 2][ 4][31]='И повярва народът; и се зарадваха всички, че Господ споходил Израилевите синове и видял неволята им, па се наведоха и се поклониха.'
ot[ 2][ 5][ 0]='|ГЛАВА 5|'
ot[ 2][ 5][ 1]='Подир това Моисей и Аарон дойдоха при фараона и (му) рекоха: тъй говори Господ, Бог Израилев: пусни Моя народ, за да Ми направи празник в пустинята.'
ot[ 2][ 5][ 2]='Но фараонът отговори: кой е тоя Господ, та да послушам гласа Му и да пусна (синовете на) Израиля? аз не зная Господа и няма да пусна Израиля.'
ot[ 2][ 5][ 3]='Те (му) рекоха: Бог на евреите ни е повикал; пусни ни в пустинята за три дни път да принесем жертва на Господа, нашия Бог, за да не ни порази Той с мор или с меч.'
ot[ 2][ 5][ 4]='Тогава египетският цар им рече: защо вие, Моисее и Аароне, отвличате народа (ми) от работите му? Идете си (всеки от вас) по работата.'
ot[ 2][ 5][ 5]='И рече фараонът: ето, народът в тая земя е многоброен, а вие го отвличате от работите му.'
ot[ 2][ 5][ 6]='И в същия ден фараонът заповяда на разпоредниците над народа и на надзорниците, като рече:'
ot[ 2][ 5][7]='не давайте вече на народа плява за правене тухли, както вчера и завчера: нека те сами отиват да си събират плява;'
ot[ 2][ 5][ 8]='а карайте ги да правят толкова тухли, колкото правиха вчера и завчера, без да намалявате; те стоят празни, затова и викат: да идем и принесем жертва на нашия Бог;'
ot[ 2][ 5][ 9]='да им се даде повече работа, за да работят и да се не занимават с празни думи.'
ot[ 2][ 5][10]='Тогава излязоха разпоредниците над народа и надзорниците му и рекоха на народа: тъй казва фараонът; плява не ви давам;'
ot[ 2][ 5][11]='идете сами и си взимайте плява, дето намерите; а от работата ви нищо няма да се намали.'
ot[ 2][ 5][12]='И пръсна се народът по цялата Египетска земя да събира стърнище вместо плява.'
ot[ 2][ 5][13]='А разпоредниците (ги) принуждаваха и казваха: изпълнявайте (определената) си работа всеки ден, както и тогава, когато имахте плява.'
ot[ 2][ 5][14]='Фараоновите пък разпоредници биеха надзорниците от синовете Израилеви, които бяха поставени над тях, като казваха: защо вчера и днес не свършихте определеното число тухли, както правехте досега?'
ot[ 2][ 5][15]='Тогава надзорниците над синовете Израилеви отидоха при фараона, викнаха и рекоха: защо постъпваш тъй с робите си?'
ot[ 2][ 5][16]='на твоите роби не дават плява, а казват ни: правете тухли. И ето, бият твоите роби. Онеправдават твоя народ!'
ot[ 2][ 5][17]='Но той (им) отговори: празни сте вие, празни, та затова и казвате: да идем да принесем жертва Господу.'
ot[ 2][ 5][18]='Идете прочее работете; плява няма да ви се даде, а определеното число тухли ще давате.'
ot[ 2][ 5][19]='И надзорниците над синовете Израилеви видяха своето нещастие в думите: не намалявайте на тухлите числото, което е (определено) за всеки ден.'
ot[ 2][ 5][20]='И когато излязоха от фараона, срещнаха се с Моисея и Аарона, които стояха и чакаха,'
ot[ 2][ 5][21]='и им рекоха: нека види и ви съди Господ, задето ни сторихте омразни пред очите на фараона и служителите му и им дадохте меч в ръце, за да ни убият.'
ot[ 2][ 5][22]='Тогава Моисей се обърна към Господа и рече: Господи! защо подложи тоя народ на такава неволя, (и) защо ме изпрати?'
ot[ 2][ 5][23]='защото, откак дойдох при фараона и почнах да говоря от Твое име, той захвана по-лошо да постъпва с тоя народ; и Ти не избави Твоя народ.'
ot[ 2][ 6][ 0]='|ГЛАВА 6|'
ot[ 2][ 6][ 1]='И рече Господ Моисею: сега ще видиш, какво ще направя с фараона; по действие на силна ръка той ще ги пусне; по действие на силна ръка дори ще ги изпъди от земята си.'
ot[ 2][ 6][ 2]='И говори Бог на Моисея и му рече: Аз съм Господ.'
ot[ 2][ 6][ 3]='Аз се явявах на Авраама, Исаака и Иакова с името "Бог Всемогъщий"; а с името Си "Господ" {Иехова} не съм им се открил;'
ot[ 2][ 6][ 4]='и Аз сключих с тях Моя завет, за да им дам Ханаанската земя, земята на тяхното странствуване, в която те странствуваха.'
ot[ 2][ 6][ 5]='И Аз чух, как синовете Израилеви стенат, задето египтяни ги държат в робство, и си спомних за Моя завет.'
ot[ 2][ 6][ 6]='Затова кажи на синовете Израилеви: Аз съм Господ, и ще ви изведа изпод египетския гнет, ще ви изтръгна от египетската робия и ще ви спася с простряна ръка и с велики съдби;'
ot[ 2][ 6][7]='ще ви приема за Мой народ, ще ви бъда Бог, и ще познаете, че Аз съм Господ, Бог ваш, Който ви изведе (от Египетската земя) изпод египетския гнет;'
ot[ 2][ 6][ 8]='и ще ви въведа в оная земя, за която Аз, като дигнах ръка, клех се да я дам на Авраама, Исаака и Иакова, и ще ви я дам за наследство. Аз съм Господ.'
ot[ 2][ 6][ 9]='Моисей обади това на синовете Израилеви; но те не послушаха Моисея от малодушие и поради тежката работа.'
ot[ 2][ 6][10]='И каза пак Господ на Моисея и рече:'
ot[ 2][ 6][11]='влез, кажи на фараона, египетския цар, да пусне синовете Израилеви от земята си.'
ot[ 2][ 6][12]='А Моисей отговори пред Господа и рече: ето, синовете Израилеви ме не слушат; как тогава ще ме послуша фараонът? При това аз съм заеклив.'
ot[ 2][ 6][13]='И говори Господ на Моисея и Аарона и им даде заповеди до синовете Израилеви и до фараона, египетския цар, да изведат синовете Израилеви от Египетската земя.'
ot[ 2][ 6][14]='Ето началниците на поколенията им: синове на Рувима, първороден син Израилев: Ханох и Фалу, Хецрон и Харми: това са семейства Рувимови.'
ot[ 2][ 6][15]='Синове Симеонови: Иемуил и Иамин, Охад и Иахин, Цохар и Саул, син на хананейката: това са семейства Симеонови.'
ot[ 2][ 6][16]='Ето имената на синовете Левиеви според родовете им: Гирсон, Каат и Мерари. А годините на живота Левиев бяха сто трийсет и седем.'
ot[ 2][ 6][17]='Синове Гирсонови: Ливни и Шимеи със семействата им.'
ot[ 2][ 6][18]='Синове Каатови: Амрам и Ицхар, Хеврон и Узиил. А годините на Каатовия живот бяха сто трийсет и три.'
ot[ 2][ 6][19]='Синове Мерариеви: Махли и Муши. Това са семейства Левиеви според родовете им.'
ot[ 2][ 6][20]='Амрам взе леля си Иохаведа за жена, и тя му роди Аарона и Моисея (и сестра им Мариам). А годините на живота Амрамов бяха сто трийсет и седем.'
ot[ 2][ 6][21]='Синове Ицхарови: Корей, Нефег и Зихри.'
ot[ 2][ 6][22]='Синове Узиилови: Мисаил, Елцафан и Ситри.'
ot[ 2][ 6][23]='Аарон взе за жена Елисавета, дъщеря Аминадавова, сестра Наасонова, и тя му роди Надава и Авиуда, Елеазара и Итамара.'
ot[ 2][ 6][24]='Синове Корееви: Асир, Елкана и Авиасаф: това са семейства Корееви.'
ot[ 2][ 6][25]='Елеазар, син Ааронов, взе за жена една от дъщерите Футиилови, и тя му роди Финееса. Това са началниците на левитските поколения според семействата им.'
ot[ 2][ 6][26]='Аарон и Моисей, те са ония, на които Господ каза: изведете синовете Израилеви от Египетската земя според както са на дружини.'
ot[ 2][ 6][27]='Те именно говориха на фараона, египетския цар, да изведат синовете Израилеви от Египет; това са Моисей и Аарон.'
ot[ 2][ 6][28]='И тъй, в онова време, когато Господ говори на Моисея в Египетската земя,'
ot[ 2][ 6][29]='Господ каза на Моисея и рече: Аз съм Господ. Кажи на фараона, египетския цар, всичко, що ти казвам.'
ot[ 2][ 6][30]='А Моисей рече пред Господа: ами че аз съм заеклив, как ще ме послуша фараонът?'
ot[ 2][7][ 0]='|ГЛАВА 7|'
ot[ 2][7][ 1]='Но Господ рече на Моисея: виж, Аз те поставих за Бог фараону; а брат ти Аарон ще бъде твой пророк;'
ot[ 2][7][ 2]='ти ще (му) говориш всичко, що ти заповядвам, а брат ти Аарон ще говори на фараона, да пусне синовете Израилеви от земята си.'
ot[ 2][7][ 3]='Но Аз ще ожесточа фараоновото сърце и ще умножа Моите личби и Моите чудеса в Египетската земя.'
ot[ 2][7][ 4]='Фараонът няма да ви послуша, и Аз ще наложа ръката Си върху Египет и ще изведа Моето воинство, Моя народ, синовете Израилеви, от Египетската земя - с велики съдби.'
ot[ 2][7][ 5]='Тогава (всички) египтяни ще познаят, че Аз съм Господ, когато простра ръката Си върху Египет и изведа синовете Израилеви изсред тях.'
ot[ 2][7][ 6]='Моисей и Аарон направиха: както им заповяда Господ, тъй направиха.'
ot[ 2][7][7]='Моисей беше на осемдесет, а (брат му) Аарон на осемдесет и три години, когато почнаха да говорят на фараона.'
ot[ 2][7][ 8]='И каза Господ на Моисея и Аарона, като рече:'
ot[ 2][7][ 9]='ако фараонът ви каже: сторете (личба или) чудо, ти кажи на (брат си) Аарона: вземи тоягата си и я хвърли (на земята) пред фараона (и пред служителите му), - тя ще стане на змия.'
ot[ 2][7][10]='Моисей и Аарон дойдоха при фараона (и при служителите му) и направиха така, както (им) заповяда Господ. И хвърли Аарон тоягата си пред фараона и пред служителите му, и тя стана на змия.'
ot[ 2][7][11]='Тогава фараонът повика мъдреците (египетски) и магьосниците; и тия влъхви египетски направиха същото с магиите си:'
ot[ 2][7][12]='всеки от тях хвърли тоягата си, и те станаха на змии; но Аароновата тояга погълна техните тояги.'
ot[ 2][7][13]='Фараоновото сърце се ожесточи, и той ги не послуша, както и (им) бе говорил Господ.'
ot[ 2][7][14]='И рече Господ на Моисея: кораво е сърцето на фараона: той не скланя да пусне народа.'
ot[ 2][7][15]='Иди утре при фараона: ето, той ще излезе при водата, а ти застани на пътя му, при брега на реката, и тоягата, която се превръща в змия, вземи в ръката си,'
ot[ 2][7][16]='и му речи: Господ, Бог на евреите, ме прати да ти кажа: пусни Моя народ, за да Ми извърши служба в пустинята; но ето, ти и досега не послуша.'
ot[ 2][7][17]='Тъй казва Господ: по това ще познаеш, че Аз съм Господ: ето, с тая тояга, що е в ръката ми, ще ударя по водата, която е в реката, и тя ще се превърне в кръв;'
ot[ 2][7][18]='и рибата в реката ще измре, и реката ще се осмърди, и египтяни ще се гнусят да пият вода от реката.'
ot[ 2][7][19]='И рече Господ на Моисея: кажи на (брата си) Аарона: вземи тоягата си (в ръка) и простри ръката си върху водите на египтяни: върху реките им, върху потоците им, върху езерата им и върху всяко тяхно водовместилище, и ще се превърнат в кръв, и ще бъде кръв по цялата Египетска земя, и в дървени и каменни съдове.'
ot[ 2][7][20]='Тогава Моисей и Аарон направиха, както (им) заповяда Господ. И дигна (Аарон) тоягата (си) и удари по речната вода пред очите на фараона и пред очите на служителите му, и всичката вода в реката се превърна в кръв,'
ot[ 2][7][21]='и рибата в реката измря, и реката се осмърди, и египтяни не можеха да пият вода от реката; и кръв беше по цялата Египетска земя.'
ot[ 2][7][22]='Но и влъхвите египетски направиха същото със своите магии. Сърцето на фараона се ожесточи, и той ги не послуша, както и бе казал Господ.'
ot[ 2][7][23]='Обърна се фараонът и отиде у дома си; сърцето му и от това не се трогна.'
ot[ 2][7][24]='И всички египтяни взеха да копаят около реката, за да намерят вода за пиене, защото не можеха да пият вода от реката.'
ot[ 2][7][25]='И се изминаха седем дена, откак Господ порази реката.'
ot[ 2][ 8][ 0]='|ГЛАВА 8|'
ot[ 2][ 8][ 1]='И рече Господ на Моисея: иди при фараона и му кажи: тъй казва Господ: пусни Моя народ, за да Ми извърши служба;'
ot[ 2][ 8][ 2]='а ако се не съгласиш да го пуснеш, ето, Аз ще поразя цялата ти област с жаби:'
ot[ 2][ 8][ 3]='и реката ще загъмжи от жаби, и те ще излязат и ще влязат в твоята къща, и в твоята спалня, и в леглото ти, и в къщите на твоите служители и на твоя народ, и в пещите ти, и в нощвите ти;'
ot[ 2][ 8][ 4]='и върху тебе и върху твоя народ, и върху всичките ти служители ще полазят жаби.'
ot[ 2][ 8][ 5]='И рече Господ на Моисея: кажи на (брата си) Аарона: простри си ръката с тоягата си върху реките, върху потоците и върху езерата, и изведи жаби по Египетската земя.'
ot[ 2][ 8][ 6]='Аарон простря ръката си върху египетските води (и изведе жаби); и жабите излязоха, та покриха Египетската земя.'
ot[ 2][ 8][7]='Но и влъхвите (египетски) сториха същото с магиите си: изведоха жаби по Египетската земя.'
ot[ 2][ 8][ 8]='Тогава фараонът повика Моисея и Аарона и рече: помолете се (за мене) на Господа да премахне жабите от мене и от народа ми, и аз ще пусна израилския народ да принесе жертва Господу.'
ot[ 2][ 8][ 9]='Моисей рече на фараона: определи ми сам, кога да се помоля за тебе, за твоите служители и за твоя народ, за да се махнат жабите от тебе, (от твоя народ,) от къщите ти, и да останат само в реката.'
ot[ 2][ 8][10]='Той рече: утре, Моисей отговори: ще бъде според думата ти, та да познаеш, че няма друг като Господа, нашия Бог;'
ot[ 2][ 8][11]='и ще се отдръпнат жабите от тебе, от къщите ти (и от нивите), и от служителите ти, и от народа ти; само в реката ще останат.'
ot[ 2][ 8][12]='Моисей и Аарон излязоха от фараона, и Моисей се помоли на Господа за жабите, които Той бе напратил върху фараона.'
ot[ 2][ 8][13]='И стори Господ според думите на Моисея: жабите измряха в къщите, по дворовете и по нивите (им);'
ot[ 2][ 8][14]='и събраха ги на купища, и земята се осмърди.'
ot[ 2][ 8][15]='Като видя фараонът, че настана облекчение, ожесточи сърцето си, и ги не послуша, както бе казал Господ.'
ot[ 2][ 8][16]='Тогава Господ рече на Моисея: кажи на Аарона: простри (с ръка) тоягата си и удари земната пръст, и (мушици ще нападнат по човеци, по добитък и на фараона, и в къщата му и по служителите му, всичката земна пръст) ще стане на мушици по цялата Египетска земя.'
ot[ 2][ 8][17]='Така те и сториха: Аарон си простря ръката с тоягата си, удари земната пръст, и се явиха мушици по човеци и по добитък. Всичката земна пръст стана на мушици по цялата Египетска земя.'
ot[ 2][ 8][18]='Помъчиха се тъй също и влъхвите да произведат мушици с магиите си, ала не можаха. И мушиците бяха по човеци и по добитък.'
ot[ 2][ 8][19]='Тогава влъхвите рекоха на фараона: това е пръст Божий. Но фараоновото сърце се ожесточи, и той ги не послуша, както и бе казал Господ.'
ot[ 2][ 8][20]='И рече Господ на Моисея: стани утре рано и се яви пред лицето на фараона. Ето, той ще отиде при водата, и ти му кажи: тъй казва Господ: пусни Моя народ, за да Ми извърши служба (в пустинята);'
ot[ 2][ 8][21]='ако пък не пуснеш народа Ми, ето, Аз ще напратя върху тебе и върху твоите служители, и върху твоя народ и в твоите къщи песи мухи, и ще се напълнят къщите на египтяни и самата земя, на която живеят, с песи мухи;'
ot[ 2][ 8][22]='и оня ден ще отделя земя Гесем, в която живее Моят народ, и там не ще има песи мухи, за да познаеш, че Аз съм Господ (Бог) на (цялата) земя;'
ot[ 2][ 8][23]='Аз ще поставя различие между Моя народ и твоя народ. Тая личба утре ще стане (на земята).'
ot[ 2][ 8][24]='Тъй и направи Господ: налетяха много песи мухи във фараоновата къща, и в къщите на служителите му, и по цялата Египетска земя: земята гинеше от песите мухи.'
ot[ 2][ 8][25]='Тогава фараонът повика Моисея и Аарона и рече: идете, принесете в тая земя жертва на (Господа) вашия Бог.'
ot[ 2][ 8][26]='Но Моисей рече: не можем стори това, защото жертвоприношението ни на Господа, нашия Бог, е гнусно за египтяни: ако вземем да принасяме гнусна за египтяни жертва пред очите им, не ще ли ни убият с камъни?'
ot[ 2][ 8][27]='Ние ще отидем в пустинята, на три дни път, и ще принесем жертва на Господа, нашия Бог, както ни каже (Господ).'
ot[ 2][ 8][28]='И отговори фараонът: ще ви пусна да принесете в пустинята жертва на Господа, вашия Бог, но само не отивайте далеч; помолете се за мене (на Господа).'
ot[ 2][ 8][29]='Моисей рече: ето, аз си отивам от тебе и ще се помоля на Господа (Бога), и песите мухи ще се махнат утре от фараона, и от служителите му, и от народа му; стига само фараонът да престане да ни мами, като не пуска народа да принесе жертва Господу.'
ot[ 2][ 8][30]='Отиде си Моисей от фараона и се помоли на Господа.'
ot[ 2][ 8][31]='И Господ направи според думата на Моисея и премахна песите мухи от фараона, от служителите му и от народа му; не остана нито една.'
ot[ 2][ 8][32]='Но и тоя път фараонът ожесточи сърцето си и не пусна народа.'
ot[ 2][ 9][ 0]='|ГЛАВА 9|'
ot[ 2][ 9][ 1]='И рече Господ на Моисея: иди при фараона и му кажи: тъй говори Господ, Бог на евреите: пусни Моя народ, за да Ми извърши служба;'
ot[ 2][ 9][ 2]='защото, ако ти не поискаш да пуснеш (Моя народ) и още го задържаш,'
ot[ 2][ 9][ 3]='ето, ръката Господня ще бъде върху твоя добитък, който е на полето: върху коне, върху осли, върху камили, върху волове и овци - страшен мор ще настане.'
ot[ 2][ 9][ 4]='И (в онова време) Господ ще различи добитъка израилски от добитъка египетски, и от всичкия (добитък) на синовете Израилеви нищо няма да умре.'
ot[ 2][ 9][ 5]='И определи Господ времето, като рече: утре ще стори това Господ в тая земя.'
ot[ 2][ 9][ 6]='И на другия ден Господ направи това: измря всичкият египетски добитък; а от добитъка на синовете Израилеви нищо не умря.'
ot[ 2][ 9][7]='Фараонът прати да узнаят, и ето, от (всичкия) добитък (на синовете) Израилеви не бе умряло нищо. Но фараоновото сърце се ожесточи, и той не пусна народа.'
ot[ 2][ 9][ 8]='И рече Господ на Моисея и Аарона: вземете по една пълна шепа пепел от пещ, и нека я хвърли Моисей на възбог пред очите на фараона (и служителите му);'
ot[ 2][ 9][ 9]='и ще се дигне прах по цяла Египетска земя, и циреи ще излязат по човеци и по добитък в цяла Египетска земя.'
ot[ 2][ 9][10]='Те взеха пепел от пещ и застанаха пред фараона. Моисей я хвърли на възбог, и гнойни струпеи излязоха по човеци и по добитък.'
ot[ 2][ 9][11]='И не можеха влъхвите да устоят пред Моисея поради струпеите, защото струпеи имаше по влъхвите и по всички египтяни.'
ot[ 2][ 9][12]='Но Господ ожесточи сърцето на фараона, и той не ги послуша, както и бе казал Господ на Моисея.'
ot[ 2][ 9][13]='И рече Господ на Моисея: утре стани рано и се яви пред фараона и му кажи: тъй говори Господ, Бог на евреите: пусни Моя народ, за да Ми извърши служба;'
ot[ 2][ 9][14]='защото тоя път Аз ще напратя всички Мои порази в сърцето ти, и върху твоите служители, и върху твоя народ, за да познаеш, че няма подобен на Мене в цялата земя;'
ot[ 2][ 9][15]='понеже, простра ли ръка, ще поразя тебе и твоя народ с мор, и ти ще бъдеш изтребен от земята:'
ot[ 2][ 9][16]='но затова Аз те запазих, за да покажа над тебе силата Си, и за да бъде възвестено Моето име по цяла земя.'
ot[ 2][ 9][17]='Ти още противостоиш на Моя народ и го не пускаш, -'
ot[ 2][ 9][18]='но ето, Аз ще пратя утре, тъкмо по това време, твърде силен град, какъвто не е имало в Египет от деня на основанието му досега.'
ot[ 2][ 9][19]='Прати прочее да приберат стадата ти и всичко, що имаш по полето: защото върху всички човеци и добитък, които останат по полето и не бъдат прибрани дома, ще падне град, и ще измрат.'
ot[ 2][ 9][20]='Ония фараонови служители, които се уплашиха от думата Господня, прибраха бързо слугите си и стадата си в къщите;'
ot[ 2][ 9][21]='а който не обърна внимание към думата Господня, той остави слугите си и стадата си на полето.'
ot[ 2][ 9][22]='И рече Господ на Моисея: простри ръката си към небето, и ще падне град по цялата Египетска земя, върху човеци, върху добитък и върху всичката полска трева в Египетската земя.'
ot[ 2][ 9][23]='И простря Моисей тоягата си към небето, и даде Господ гръм и град, и огън се сипеше по земята; и прати Господ град върху (цялата) Египетска земя;'
ot[ 2][ 9][24]='беше град, и огън смесен с град, (град) много силен, какъвто не е имало по цялата Египетска земя, откак е заселена.'
ot[ 2][ 9][25]='И градът порази по цялата Египетска земя всичко, що беше в полето, от човек до добитък; градът уби и всичката полска трева, и всички дървета в полето изпочупи (градът).'
ot[ 2][ 9][26]='Само в земя Гесем, дето живееха синовете Израилеви, нямаше град.'
ot[ 2][ 9][27]='И прати фараонът, та повика Моисея и Аарона и им рече: тоя път съгреших; Господ е праведен, а аз и моят народ сме виновни.'
ot[ 2][ 9][28]='Помолете се (за мене) на Господа: нека престанат гръмовете Божии и градът (и огънят на земята), и ще ви пусна и няма вече да ви задържам.'
ot[ 2][ 9][29]='Моисей му рече: щом изляза от града, ще простра ръцете си към Господа (на небето), и гръмовете ще престанат, и град (и дъжд) няма да има вече, за да познаеш, че земята е Господня;'
ot[ 2][ 9][30]='но аз зная, че ти и твоите служители още няма да се побоите от Господа Бога.'
ot[ 2][ 9][31]='Ленът и ечемикът бяха убити, защото ечемикът беше изкласил, а ленът беше завързал семе;'
ot[ 2][ 9][32]='пшеницата пък и лимецът не бяха убити, защото бяха късни.'
ot[ 2][ 9][33]='Излезе Моисей от фараона извън града и простря ръцете си към Господа: престана гръмът и градът, и дъжд се не изливаше вече на земята.'
ot[ 2][ 9][34]='Като видя фараонът, че престана дъждът, градът и гръмът, продължаваше да греши, и закоравя сърцето негово и на служителите му.'
ot[ 2][ 9][35]='Ожесточи се сърцето на фараона (и на служителите му), и той не пусна синовете Израилеви, както и бе казал Господ чрез Моисея.'
ot[ 2][10][ 0]='|ГЛАВА 10|'
ot[ 2][10][ 1]='Тогава Господ каза на Моисея: влез при фараона, защото Аз ожесточих сърцето му и сърцето на служителите му, за да покажа между тях тия Мои личби'
ot[ 2][10][ 2]='и да разказваш на сина си и на внука си онова, що сторих в Египет, и за Моите личби, които показах в него, и да знаете, че Аз съм Господ.'
ot[ 2][10][ 3]='Моисей и Аарон дойдоха при фараона и му рекоха: тъй говори Господ, Бог на евреите: докога ще упорствуваш да се смириш пред Мене? Пусни Моя народ, за да Ми извърши служба;'
ot[ 2][10][ 4]='а ако не пуснеш народа Ми, ето, утре (по това време) Аз ще напратя скакалци в твоята (цяла) област.'
ot[ 2][10][ 5]='Те ще покрият лицето на земята тъй, че не ще може да се види земята, и ще поядат у вас (всичко) останало (на земята), оцеляло от градушката; ще поядат също всички дървета, които растат у вас по полето,'
ot[ 2][10][ 6]='и ще напълня твоите къщи, къщите на всичките ти служители и (всички) къщи на всички египтяни, каквото не са виждали твоите бащи, нито бащите на бащите ти, откак живеят на земята дори доднес. (Моисей) се обърна и си отиде от фараона.'
ot[ 2][10][7]='Тогава служителите фараонови рекоха на фараона: докога ще ни мъчи тоя? Пусни тия люде; нека те извършат служба на Господа, своя Бог; още ли не виждаш, че Египет загива?'
ot[ 2][10][ 8]='И върнаха Моисея и Аарона при фараона, и (фараонът) им рече: идете, извършете служба на Господа, вашия Бог; но кои и кои ще отидат?'
ot[ 2][10][ 9]='Моисей отговори: ще отидем млади и стари, със синовете и дъщерите си, с овците и воловете си ще отидем, защото имаме празник на Господа (нашия Бог).'
ot[ 2][10][10]='(Фараонът) им рече: нека бъде тъй; Господ да е с вас! Готов съм да ви пусна, но защо с децата? видите ли, лошо намерение имате!'
ot[ 2][10][11]='Не, идете само мъжете и извършете служба на Господа, защото това вие искахте. И ги изпъдиха от фараона.'
ot[ 2][10][12]='Тогава Господ рече на Моисея: простри ръката си над Египетската земя, и нека нападнат скакалци в Египетската земя и поядат всичката земна трева (и всичките дървесни плодове), всичко, що е оцеляло от градушката.'
ot[ 2][10][13]='И простря Моисей тоягата си над Египетската земя, и Господ прати в тая земя източен вятър, който трая целия тоя ден и цялата нощ. На сутринта източният вятър довея скакалците.'
ot[ 2][10][14]='Скакалците нахлуха в цялата Египетска земя и нападнаха цялата Египетска страна в голямо множество: такива скакалци по-преди не е имало, и подир тях не ще има.'
ot[ 2][10][15]='Те покриха лицето на цялата земя, тъй че земята не се виждаше, и поядоха всичката земна трева и всички дървесни плодове, оцелели от градушката, и не остана никаква зеленина нито на дървета, нито на полска трева по цялата Египетска земя.'
ot[ 2][10][16]='Фараонът бързо повика Моисея и Аарона и рече: съгреших пред Господа, вашия Бог, и пред вас;'
ot[ 2][10][17]='сега простете греха ми още тоя път и се помолете на Господа, вашия Бог, само да дигне от мене тая смърт.'
ot[ 2][10][18]='(Моисей) си излезе от фараона и се помоли на Господа.'
ot[ 2][10][19]='И даде Господ от противната страна западен, твърде силен вятър, и той дигна скакалците, та ги нахвърли в Червено море: не остана нито един скакалец в цялата Египетска страна.'
ot[ 2][10][20]='Но Господ ожесточи сърцето на фараона, и той не пусна Израилевите синове.'
ot[ 2][10][21]='И рече Господ на Моисея: простри ръката си към небето, и ще настане мрак по Египетската земя, такъв мрак, че дори да се пипа.'
ot[ 2][10][22]='Моисей простря ръката си към небето, и настана гъст мрак по цялата Египетска земя три дни наред:'
ot[ 2][10][23]='един другиго не виждаха, и никой не става от мястото си три дена; а в жилищата на всички Израилеви синове беше видело.'
ot[ 2][10][24]='Фараонът повика Моисея (и Аарона) и рече: идете, извършете служба на Господа (вашия Бог); само дребният и едрият ви добитък да остане, а децата ви нека отидат с вас.'
ot[ 2][10][25]='Но Моисей рече: (не,) дай ни в ръце също жертви и всесъжение, които да принесем на Господа, нашия Бог.'
ot[ 2][10][26]='Нека дойдат с нас и стадата ни, не бива да остане ни копито; защото от тях ние ще вземем за жертва на Господа, нашия Бог; но, докле не пристигнем там, не знаем, какво ще принесем в жертва на Господа (нашия Бог).'
ot[ 2][10][27]='И Господ ожесточи сърцето на фараона, и той не иска да ги пусне.'
ot[ 2][10][28]='И рече му фараонът: махни се от мене; пази се, не се явявай вече отпреде ми; в който ден видиш лицето ми, ще умреш.'
ot[ 2][10][29]='Моисей отговори: както рече, тъй и ще бъде: няма вече да видя лицето ти.'
ot[ 2][11][ 0]='|ГЛАВА 11|'
ot[ 2][11][ 1]='И рече Господ на Моисея: още една пораза ще пратя на фараона и на египтяни; след това той ще ви пусне оттука; и когато да (ви) пуща, с бързина ще ви изпъди оттука.'
ot[ 2][11][ 2]='Внуши на народа (тайно), да поиска всеки от ближния си и всяка жена от ближната си сребърни и златни вещи (и дрехи).'
ot[ 2][11][ 3]='И даде Господ, че народът (Му) намери милост пред очите на египтяни, (и те му даваха;) па и Моисей беше велик в Египетската земя, пред очите на (фараона и) служителите фараонови и пред (целия) народ.'
ot[ 2][11][ 4]='И рече Моисей: тъй говори Господ: около полунощ Аз ще мина посред Египет,'
ot[ 2][11][ 5]='и ще умре всеки първороден син в Египетската земя от първородния син на фараона, който седи на престола си, до първородния син на робинята, която е на мелницата, и всичко първородно от добитъка;'
ot[ 2][11][ 6]='и ще бъде голям писък по цялата Египетска земя, какъвто не е бивал и какъвто няма вече да бъде;'
ot[ 2][11][7]='а у Израилевите синове нийде куче език няма да помръдне нито против човек, нито против добитък, за да познаете, каква разлика прави Господ между египтяни и между израилтяни.'
ot[ 2][11][ 8]='Тогава ще дойдат всички тези твои служители при мене, ще ми се поклонят и ще рекат: излез ти и целият (ти) народ, който предвождаш. След това аз ще си изляза. И излезе (Моисей) от фараона с гняв.'
ot[ 2][11][ 9]='И рече Господ на Моисея: фараонът ви не послуша, за да се умножат (Моите личби и) Моите чудеса в Египетската земя.'
ot[ 2][11][10]='Моисей и Аарон направиха всички тия (личби и) чудеса пред фараона, но Господ ожесточи сърцето на фараона, и той не пусна Израилевите синове от земята си.'
ot[ 2][12][ 0]='|ГЛАВА 12|'
ot[ 2][12][ 1]='Господ каза на Моисея и Аарона в Египетската земя, думайки:'
ot[ 2][12][ 2]='тоя месец да ви бъде начало на месеците, пръв да ви бъде между месеците на годината.'
ot[ 2][12][ 3]='Кажете пред цялото общество (на синовете) на Израиля: в десетия ден на тоя месец нека всеки си вземе по едно агне според челядите, по агне на челяд;'
ot[ 2][12][ 4]='ако пък челядта е толкоз малка, че не ще може да изяде агнето, нека той и най близкият на дома му съсед го вземат според колкото души са на брой, като се смята съразмерно с онова, колко всеки може да изяде от агнето.'
ot[ 2][12][ 5]='Агнето ви трябва да бъде без недостатък, мъжко, едногодишно; вземете го от овците или от козите;'
ot[ 2][12][ 6]='и да се пази то у вас до четиринайсетия ден на тоя месец; тогава да го заколи цялото събрание на израилското общество, привечер.'
ot[ 2][12][7]='И да вземат от кръвта му, и помажат и двата спонеца на вратата и горния праг на вратата в къщите, дето ще го ядат.'
ot[ 2][12][ 8]='И през тая същата нощ да изядат месото му, изпечено на огън; да го изядат с безквасен хляб и с горчиви треви.'
ot[ 2][12][ 9]='Не яжте от него недопечено, или сварено във вода, но яжте го изпечено на огън, главата с нозете и дробинето.'
ot[ 2][12][10]='Не оставяйте от него до сутринта (и кост негова не трошете); а останалото от него изгорете на огън до сутринта.'
ot[ 2][12][11]='А яжте го тъй: препасани през кръста, с обуща на нозе и с тояга в ръка, яжте го набързо: това е Пасха Господня.'
ot[ 2][12][12]='Аз пък същата тая нощ ще мина по Египетската земя, и ще поразя всяко първородно в Египетската земя, от човек до добитък, и ще произведа съд над всички египетски богове. Аз съм Господ.'
ot[ 2][12][13]='А оная кръв ще ви бъде белег на къщите, дето се намирате, и, като видя кръвта, ще ви отмина, и между вас не ще има изтребителна пораза, когато поразявам Египетската земя.'
ot[ 2][12][14]='И тоя ден да ви бъде за спомен, и празнувайте го като празник за Господа през (всички) ваши родове; празнувайте го като вечно узаконение.'
ot[ 2][12][15]='Седем дни яжте безквасен хляб; още от първия ден махнете кваса от къщите си, защото, който яде квасно от първия до седмия ден, тая душа ще бъде изтребена изсред Израиля.'
ot[ 2][12][16]='В първия ден да имате свещено събрание, и в седмия ден свещено събрание: никаква работа да се не върши в тия дни, освен онова, което трябва всекиму за ядене; само това можете да вършите.'
ot[ 2][12][17]='Да тачите празник Безквасници, защото в тоя ден Аз изведох вашите опълчения от Египетската земя, и да тачите тоя ден в родовете си като вечно узаконение.'
ot[ 2][12][18]='От четиринайсетия ден на първия месец вечерта яжте безквасен хляб до вечерта на двайсет и първия ден от същия месец.'
ot[ 2][12][19]='Седем дни не бива да има квас в къщите ви, защото, който яде квасно, оная душа ще бъде изтребена из обществото (на синовете) на Израиля, бил той пришълец, или туземец.'
ot[ 2][12][20]='Нищо квасно да не ядете: във всичките си живелища яжте безквасен хляб.'
ot[ 2][12][21]='Тогава свика Моисей всички стареи (на синовете) Израилеви и им рече: изберете и си вземете агнета, според челядите си, и заколете пасхата.'
ot[ 2][12][22]='И вземете китка от исоп, потопете я в кръвта, що е в съда, и помажете горния праг и двата спонеца на вратата с кръвта, що е в съда; и никой от вас да не излиза от къщните си врата до сутринта.'
ot[ 2][12][23]='И ще мине Господ да поразява Египет, и, като види кръвта на горния праг и на двата спонеца, Господ ще отмине вратата, и не ще остави погубителя да влезе в къщите ви да поразява.'
ot[ 2][12][24]='Пазете това като закон за себе си и за синовете си довеки.'
ot[ 2][12][25]='Кога влезете в земята, която Господ ще ви даде, както бе казал, пазете тая служба.'
ot[ 2][12][26]='И кога ви попитат децата ви: какво означава тая служба?'
ot[ 2][12][27]='кажете (им): това е пасхална жертва Господу, Който отмина къщите на синовете Израилеви в Египет, когато поразяваше египтяни, а нашите къщи избави. - Тогава народът се наведе и се поклони.'
ot[ 2][12][28]='И отидоха синовете Израилеви и сториха: както Господ заповяда на Моисея и Аарона, тъй и направиха.'
ot[ 2][12][29]='Около среднощ Господ порази всички първородни в Египетската земя, от първородния син на фараона, който седеше на престола си, до първородния син на пленника, който беше в тъмница, и всичко първородно у добитъка.'
ot[ 2][12][30]='И стана фараонът през нощта, той и всичките му служители и цял Египет; и дигна се голям писък по (цялата земя на) Египет, защото не остана къща, дето да нямаше мъртвец.'
ot[ 2][12][31]='Тогава повика (фараонът) Моисея и Аарона през нощта и (им) каза: станете, излезте изсред народа ми, както вие, тъй и синовете Израилеви, и идете, та извършете служба на Господа (вашия Бог), както говорихте;'
ot[ 2][12][32]='вземете и дребния и едрия си добитък, както говорихте; идете и ме благословете.'
ot[ 2][12][33]='И египтяни нудеха народа, за да го изкарат по-скоро от земята си; защото казваха: всички ще измрем.'
ot[ 2][12][34]='И народът задигна тестото си, преди да възиде; а като увиха нощвите в дрехите си, взеха ги на рамената си.'
ot[ 2][12][35]='И синовете Израилеви сториха според Моисеевата дума и поискаха от египтяни сребърни и златни вещи и дрехи.'
ot[ 2][12][36]='А Господ показа милост към народа (Си) пред очите на египтяни: и те му даваха, тъй че той оплени египтяни.'
ot[ 2][12][37]='И потеглиха синовете Израилеви от Раамсес за Сокхот до шестстотин хиляди пешаци мъже, освен децата;'
ot[ 2][12][38]='с тях излязоха и много разноплеменни люде, и дребен и едър добитък, твърде голямо стадо.'
ot[ 2][12][39]='И от тестото, което изнесоха от Египет, изпекоха безквасни питки, защото то не бе още възишло, понеже бяха изпъдени от Египет и не можеха да се бавят и дори храна не си приготвиха за път.'
ot[ 2][12][40]='А времето, през което синовете Израилеви (и бащите им) проживяха в Египет (и в Ханаанската земя), беше четиристотин и трийсет години.'
ot[ 2][12][41]='След като се изминаха четиристотин и трийсетте години, в същия оня ден през нощта излезе цялото опълчение Господне от Египетската земя.'
ot[ 2][12][42]='Това е нощ на бдение Господу за извеждането им от Египетската земя; тая същата нощ е бдение Господу за всички синове Израилеви в родовете им.'
ot[ 2][12][43]='И рече Господ на Моисея и Аарона: ето наредбата за пасхата: никой чужденец не бива да яде от нея;'
ot[ 2][12][44]='а всеки роб, купен със сребро, след като го обрежеш, може да яде от нея;'
ot[ 2][12][45]='преселник и наемник не бива да яде от нея.'
ot[ 2][12][46]='В една къща трябва да я ядете (не оставяйте от нея до сутринта), не изнасяйте месо вън от къщата и костите й не трошете.'
ot[ 2][12][47]='Цялото общество (на синовете) на Израиля трябва да я извършва.'
ot[ 2][12][48]='Ако пък се посели при тебе някой пришълец и поиска да извърши Пасха Господу, обрежи у него всичко, що е от мъжки пол, и тогава нека пристъпи да я извърши, и ще бъде като туземец; обаче никой необрязан не бива да я яде:'
ot[ 2][12][49]='един закон да бъде и за туземеца и за пришълеца, който се е поселил между вас.'
ot[ 2][12][50]='И сториха всички синове Израилеви: както заповяда Господ на Моисея и Аарона, тъй и направиха.'
ot[ 2][12][51]='В същия оня ден Господ изведе синовете Израилеви от Египетската земя, според както бяха разделени на опълчения.'
ot[ 2][13][ 0]='|ГЛАВА 13|'
ot[ 2][13][ 1]='И рече Господ на Моисея, като каза:'
ot[ 2][13][ 2]='посвети Ми всяко първородно, което разтваря всяка утроба у синовете Израилеви, от човек до добитък, (защото) Мои са те.'
ot[ 2][13][ 3]='И рече Моисей на народа: помнете тоя ден, в който излязохте от Египет, от дома на робството, защото със силна ръка ви изведе Господ оттам, и не яжте квасно:'
ot[ 2][13][ 4]='днес излизате в месец авив. {В месеца на класовете}'
ot[ 2][13][ 5]='И когато те въведе Господ (Бог твой) в земята на хананейци и хетейци, аморейци, евейци и иевусейци, (гергесейци и ферезейци,) за която Той се кле на твоите отци, че ще ти я даде - земя, дето тече мед и мляко, - извършвай тая служба в тоя месец.'
ot[ 2][13][ 6]='Седем дена яж безквасен хляб, и в седмия ден да бъде празник Господу.'
ot[ 2][13][7]='Безквасен хляб да ядеш седем дена, и да се не намира у тебе квасен хляб, и ни в едно твое място да се не намира у тебе квасно.'
ot[ 2][13][ 8]='В оня ден извести на сина си и кажи: туй е заради онова, което Господ (Бог) ми направи, когато излязох от Египет.'
ot[ 2][13][ 9]='И това да ти бъде знак на ръката ти и спомен пред очите ти, та законът Господен да бъде в устата ти; защото със силна ръка те изведе Господ (Бог) от Египет.'
ot[ 2][13][10]='Изпълнявай тая наредба в определеното време всяка година.'
ot[ 2][13][11]='И кога те въведе Господ (Бог твой) в земята Ханаанска, както Той се кле на тебе и на отците ти, и ти я даде, -'
ot[ 2][13][12]='отделяй Господу всяко (мъжко), което отваря утроба, и всяко първородно мъжко от добитъка, който имаш, (посвещавай) Господу.'
ot[ 2][13][13]='А всяко от ослите, което отваря (утроба), заменяй с агне; ако пък не го замениш, откупи го; и всяко първородно човеческо от синовете ти откупувай.'
ot[ 2][13][14]='И кога отпосле те попита син ти и рече: що е това? ти му кажи: със силна ръка ни изведе Господ от Египет, от дома на робството;'
ot[ 2][13][15]='защото, когато фараонът се противеше да ни пусне, Господ умъртви всички първородни в Египетската земя, от първородно човеческо до първородно от добитъка, - затова аз принасям в жертва Господу всичко мъжко, отварящо утроба, а всеки първороден от моите синове откупувам;'
ot[ 2][13][16]='и това да бъде като знак на ръката ти и вместо превръзка над очите ти; защото със силна ръка ни изведе Господ от Египет.'
ot[ 2][13][17]='А когато фараонът пусна народа, Бог го не поведе по пътя на Филистимската земя, понеже е близък; защото Бог рече: да не би народът да се разкае, като види война, и да се върне в Египет.'
ot[ 2][13][18]='И Бог поведе народа по околен път през пустинята към Червено море. И синовете Израилеви въоръжени излязоха от Египетската земя.'
ot[ 2][13][19]='И взе Моисей със себе си костите на Иосифа, защото (Иосиф) с клетва бе заклел синовете Израилеви, казвайки: Бог ще ви споходи, и вие изнесете със себе си костите ми оттука.'
ot[ 2][13][20]='И потеглиха (синовете Израилеви) от Сокхот и се разположиха на стан в Етам, в края на пустинята.'
ot[ 2][13][21]='А Господ вървеше пред тях дене в облачен стълб, като им показваше пътя, а ноще в огнен стълб, като им светеше, та да вървят и дене и ноще.'
ot[ 2][13][22]='И облачният стълб се не отлъчваше дене, нито огненият стълб ноще от лицето на (целия) народ.'
ot[ 2][14][ 0]='|ГЛАВА 14|'
ot[ 2][14][ 1]='И рече Господ на Моисея, думайки:'
ot[ 2][14][ 2]='кажи на синовете Израилеви да свият и да се разположат на стан пред Пихахирот, между Мигдол и морето, пред Ваал-Цефон; срещу него се разположете на стан при морето.'
ot[ 2][14][ 3]='И ще рече фараонът (на народа си) за синовете Израилеви: те са се заблудили в тая земя, пустинята ги е затворила.'
ot[ 2][14][ 4]='Аз пък ще ожесточа сърцето на фараона, и той ще се спусне да ги гони, и ще покажа славата Си над фараона и над всичките му войски; и (всички) египтяни ще познаят, че Аз съм Господ. Тъй и направиха.'
ot[ 2][14][ 5]='Като известиха на египетския цар, че народът избягал, обърна се сърцето на фараона и на служителите му против тоя народ, и те казаха: какво сторихме, та пуснахме израилтяните да не ни работят?'
ot[ 2][14][ 6]='(Фараонът) впрегна колесницата си и взе със себе народа си;'
ot[ 2][14][7]='и взе шестстотин отбор колесници и всички египетски колесници, и началниците над всички тях.'
ot[ 2][14][ 8]='И Господ ожесточи сърцето на египетския цар фараона (и на служителите му), и той погна Израилевите синове; а Израилевите синове вървяха под висока ръка.'
ot[ 2][14][ 9]='И впуснаха се след тях египтяни, и всички коне с колесниците на фараона, и конниците, и цялата му войска, и ги застигнаха, както бяха разположени край морето, при Пи-хахирот пред Ваал-Цефон.'
ot[ 2][14][10]='И когато фараонът наближи, Израилевите синове се озърнаха, и ето - египтяни идат подире им: Израилевите синове се уплашиха твърде много и извикаха към Господа,'
ot[ 2][14][11]='и казаха на Моисея: нима нямаше гробове в Египет, та ни доведе да умрем в пустинята? Какво стори с нас, като ни изведе от Египет?'
ot[ 2][14][12]='Не говорихме ли ти това същото в Египет, като ти думахме: остави ни, нека работим на египтяни? Защото по-добре е да сме в робство у египтяни, отколкото да умрем в пустинята.'
ot[ 2][14][13]='Но Моисей каза на народа: не бойте се, чакайте - и ще видите спасение от Господа, което Той ще извърши сега над вас; защото египтяните, които сега виждате, няма да ги видите вече довека;'
ot[ 2][14][14]='Господ ще се бори за вас, а вие бъдете спокойни.'
ot[ 2][14][15]='И рече Господ на Моисея: що викаш към Мене? Кажи на Израилевите синове да вървят;'
ot[ 2][14][16]='а ти вдигни тоягата си, и простри ръката си над морето, и раздели го, и ще минат Израилевите синове презсред морето по сухо.'
ot[ 2][14][17]='Аз пък ще ожесточа сърцето на (фараона и на всички) египтяни, и те ще тръгнат подире им; и ще покажа славата Си над фараона и над цялата му войска, над колесниците му и над конниците му.'
ot[ 2][14][18]='И ще познаят (всички) египтяни, че Аз съм Господ, когато покажа славата Си над фараона, над колесниците му и над конниците му.'
ot[ 2][14][19]='И вдигна се Ангел Божий, който вървеше пред стана (на синовете) на Израиля, и тръгна отдире им; вдигна се и облачният стълб отпреде им и застана отзаде им;'
ot[ 2][14][20]='и влезе по средата между египетския стан и между стана (на синовете) на Израиля: за едните беше облак и мрак, а на другите осветляваше нощта, и през цялата нощ не се доближиха едни с други.'
ot[ 2][14][21]='Тогава Моисей простря ръката си над морето, и през цялата нощ Господ тласкаше морето със силен източен вятър, та направи морето суша; и водите се разцепиха.'
ot[ 2][14][22]='И тръгнаха Израилевите синове посред морето по сухо: водите бяха тям като стена отдясно и отляво.'
ot[ 2][14][23]='Втурнаха се египтяни, и влязоха подире им в средата на морето всички коне на фараона, колесниците му и конниците му.'
ot[ 2][14][24]='И по утринна стража погледна Господ на египетския стан от огнения и облачния стълб и разбърка стана на египтяни.'
ot[ 2][14][25]='И направи да се изплеснат колелата от колесниците им, тъй че с мъка ги влечеха. Тогава египтяни рекоха: да бягаме от израилтяните, защото Господ се бори зарад тях против египтяни.'
ot[ 2][14][26]='И рече Господ на Моисея: простри ръката си над морето, и да се възвърнат водите върху египтяни, върху колесниците им и върху конниците им.'
ot[ 2][14][27]='И Моисей простря ръката си над морето, и призори водата се върна на мястото си; а египтяни бягаха насрещу (водата). Тъй потопи Господ египтяни всред морето.'
ot[ 2][14][28]='И водата се върна и покри колесниците и конниците на всичката фараонова войска, които бяха влезли подире им в морето; не остана ни един от тях.'
ot[ 2][14][29]='А Израилевите синове минаха по сухо презсред морето: водите (бяха) тям като стена отдясно и (стена) отляво.'
ot[ 2][14][30]='Него ден Господ избави израилтяните от ръцете на египтяни; и Израилевите синове видяха египтяните мъртви на морския бряг.'
ot[ 2][14][31]='Израилтяните видяха великата ръка, която Господ показа над египтяни; народът се уплаши от Господа и повярва на Господа и на Неговия служител Моисея.'
ot[ 2][15][ 0]='|ГЛАВА 15|'
ot[ 2][15][ 1]='Тогава Моисей и Израилевите синове изпяха на Господа тая песен, думайки: да възпея Господа, защото се славно прослави; коня и ездача му хвърли в морето.'
ot[ 2][15][ 2]='Господ е моя сила и моя слава. Той ми стана спасение. Той е мой Бог, и ще Го прославя; Бог на баща ми, и ще Го превъзнеса.'
ot[ 2][15][ 3]='Господ е силен воин. Иехова Му е името.'
ot[ 2][15][ 4]='Колесниците на фараона и войската му хвърли Той в морето, и отборните му военачалници потънаха в Червено море.'
ot[ 2][15][ 5]='Бездните ги покриха: те потънаха в дълбините като камък.'
ot[ 2][15][ 6]='Твоята десница, Господи, се прослави със сила; Твоята десница, Господи, съкруши неприятеля.'
ot[ 2][15][7]='С величието на славата Си Ти повали въстаналите против Тебе. Ти изпрати гнева Си, и той ги изгори като слама.'
ot[ 2][15][ 8]='От Твоето духване се разцепиха водите, вълните застанаха като стена, бездните се сгъстиха в сърцето морско.'
ot[ 2][15][ 9]='Неприятелят каза: ще се втурна, ще догоня, ще разделя плячката; ще се насити с тях душата ми, ще извадя меча си, ще ги изтреби ръката ми.'
ot[ 2][15][10]='Ти духна с дъха Си, и морето ги покри: те потънаха като олово в страшните води.'
ot[ 2][15][11]='Кой е като Тебе, Господи, между боговете? Кой е като Тебе, величествен със светост, многопочитан с похвали, творец на чудеса?'
ot[ 2][15][12]='Ти простря десницата Си: земята ги погълна.'
ot[ 2][15][13]='Ти водиш с Твоята милост тоя народ, който Ти избави, и го придружаваш със силата Си в жилището на Твоята светиня.'
ot[ 2][15][14]='Чуха народите и треперят: ужас обзе филистимските жители.'
ot[ 2][15][15]='Тогава се смутиха едомските князе, трепет обзе моавитските главатари, паднаха в униние всички ханаански жители.'
ot[ 2][15][16]='Нека нападне върху им страх и ужас; от силата на Твоята мишца да онемеят като камък, докле премине Твоят народ, Господи, докле премине тоя народ, който Ти си придобил.'
ot[ 2][15][17]='Заведи го и го настани в планината на Твоето притежание, на мястото, което Ти, Господи, си направил Свое жилище, в светилището, което Твоите ръце, Владико, са създали!'
ot[ 2][15][18]='Господ ще царува довеки и вечно.'
ot[ 2][15][19]='Когато конете на фараона навлязоха с колесниците му и с конниците му в морето, Господ обърна върху им морските води, а Израилевите синове минаха презсред морето по сухо.'
ot[ 2][15][20]='И пророчица Мариам, Ааронова сестра, взе тимпан в ръката си, и подире й излязоха всички жени с тимпани и хора`.'
ot[ 2][15][21]='И запя Мариам пред тях: Възпейте Господа, защото се славно прослави; коня и ездача му хвърли в морето.'
ot[ 2][15][22]='Тогава Моисей поведе израилтяните от Червено море, и те влязоха в пустиня Сур; и вървяха из пустинята три дни и не намираха вода.'
ot[ 2][15][23]='Дойдоха в Мера, и не можаха да пият в Мера вода, защото беше горчива; затова и нарекоха онова (място) Мера. {Горчило}'
ot[ 2][15][24]='И заропта народът против Моисея и думаше: какво ще пием?'
ot[ 2][15][25]='(Моисей) викна към Господа, и Господ му показа дърво, и той го хвърли във водата, и водата стана сладка. Там Бог даде на народа наредби и закон и там го тури на изпитание.'
ot[ 2][15][26]='И каза: ако слушаш добре гласа на Господа, твоя Бог, и правиш каквото е угодно пред очите Му, и се вслушваш в заповедите Му, и пазиш всичките Му наредби, - няма да ти напратя ни една от болестите, които напратих на Египет; защото Аз съм Господ (Бог твой), целител твой.'
ot[ 2][15][27]='След това дойдоха в Елим; там имаше дванайсет извора вода и седемдесет финикови дървета: и там се разположиха на стан до водите.'
ot[ 2][16][ 0]='|ГЛАВА 16|'
ot[ 2][16][ 1]='И потеглиха от Елим, и цялото общество Израилеви синове дойдоха в пустиня Син, която се намира между Елим и Синай, в петнайсетия ден на втория месец, след като бяха излезли от Египетската земя.'
ot[ 2][16][ 2]='И заропта цялото общество Израилеви синове срещу Моисея и Аарона в пустинята,'
ot[ 2][16][ 3]='и рекоха им Израилевите синове: о, да бяхме умрели от ръката Господня в Египетската земя, когато седяхме при котлите с месо, когато ядяхме хляб до насита! защото вие ни доведохте в тая пустиня, за да уморите от глад цялото това множество.'
ot[ 2][16][ 4]='И рече Господ на Моисея: ето, ще направя да вали хляб от небето, и нека народът излиза всеки ден и събира, колкото му е потребно за през деня, за да го изпитам, ще постъпва ли по Моя закон, или не;'
ot[ 2][16][ 5]='а в шестия ден нека приготвят онова, което донесат, и то ще бъде двойно повече от онова, което събират през другите дни.'
ot[ 2][16][ 6]='Тогава Моисей и Аарон рекоха на цялото общество Израилеви синове: довечера ще познаете, че Господ ви е извел от Египетската земя,'
ot[ 2][16][7]='и утре ще видите славата на Господа, защото Той чу вашия ропот против Господа; а ние какво сме, та роптаете против нас?'
ot[ 2][16][ 8]='И каза Моисей: ще познаете, когато Господ вечер ви даде месо за храна, а сутрин хляб до насита; защото Господ чу ропота ви, който вдигнахте против Него; а ние какво сме? Вашият ропот не е против нас, а против Господа.'
ot[ 2][16][ 9]='И рече Моисей на Аарона: кажи на цялото общество Израилеви синове: застанете пред лицето на Господа, защото Той чу ропота ви.'
ot[ 2][16][10]='И когато Аарон говореше на цялото общество Израилеви синове, те се озърнаха към пустинята, и ето, славата Господня се яви в облак.'
ot[ 2][16][11]='И Господ каза на Моисея, думайки:'
ot[ 2][16][12]='Аз чух ропота на Израилевите синове; кажи им: вечер ще ядете месо, а сутрин ще се насищате с хляб и ще познаете, че Аз съм Господ, Бог ваш.'
ot[ 2][16][13]='Вечерта долетяха пъдпъдъци и покриха стана, а на сутринта бе паднала роса около стана.'
ot[ 2][16][14]='Росата се вдигна, и ето, по лицето на пустинята нещо дребно, зърнесто, ситно като скреж по земята.'
ot[ 2][16][15]='Като видяха Израилевите синове, думаха един другиму: какво е това? Защото не знаеха, що е то. И Моисей им каза: това е хлябът, който ви даде Господ за храна;'
ot[ 2][16][16]='ето какво заповяда Господ: събирайте от него, всеки по колкото може да изяде; събирайте по гомо`р на човек, според кой колкото души има в шатрата си.'
ot[ 2][16][17]='Тъй направиха Израилевите синове: събраха, кой много, кой малко.'
ot[ 2][16][18]='И измериха с гомо`ра, и който беше събрал много, нямаше излишък, и който - малко, нямаше недостиг: всеки събра, колкото можеше да изяде.'
ot[ 2][16][19]='И рече им Моисей: никой да не оставя от това доутре.'
ot[ 2][16][20]='Но те не послушаха Моисея, и някои оставиха от това до сутринта, и то червяса, и се вмириса. И Моисей им се разсърди.'
ot[ 2][16][21]='И те го събираха сутрин рано, всеки колкото може да изяде; а кога припечеше слънце, то се топеше.'
ot[ 2][16][22]='А в шестия ден събраха двойно от тоя хляб, - по два гомо`ра за всекиго. И всички началници на народа дойдоха, та обадиха на Моисея.'
ot[ 2][16][23]='И (Моисей) им каза: ето що каза Господ: утре почивка, света събота Господня; каквото трябва да се пече, печете, и каквото трябва да се вари, варете днес, а каквото остане, скътайте и запазете доутре.'
ot[ 2][16][24]='И скътаха това до сутринта, както (им) заповяда Моисей, и то не се вмириса, и червеи нямаше в него.'
ot[ 2][16][25]='И рече Моисей: яжте го днес, защото днес е събота Господня: днес няма да го намерите на полето;'
ot[ 2][16][26]='шест дена го събирайте, а седмият ден е събота: в тоя ден няма да го има.'
ot[ 2][16][27]='Но някои от народа излязоха в седмия ден да събират, ала не намериха.'
ot[ 2][16][28]='И каза Господ на Моисея: докога ще се противите да пазите заповедите Ми и законите Ми?'
ot[ 2][16][29]='Вижте, Господ ви е дал събота, затова и дава в шестия ден хляб за два дена: нека всеки си стои (у дома си), в седмия ден никой да не излиза от мястото си.'
ot[ 2][16][30]='И в седмия ден народът си почиваше.'
ot[ 2][16][31]='Израилевият дом нарече тоя хляб с име: мана. Тя беше като кориандрово семе, бяла, а на вкус като медена питка.'
ot[ 2][16][32]='И рече Моисей: ето що заповяда Господ: напълнете (с мана) един гомо`р, за да се запази в родовете ви, та да видят хляба, с който ви храних в пустинята, когато ви изведох от Египетската земя.'
ot[ 2][16][33]='И каза Моисей на Аарона: вземи един (златен) съд и тури в него пълен гомо`р мана, и го постави пред Господа, за да се пази в родовете ви.'
ot[ 2][16][34]='И постави го Аарон пред ковчега на свидетелството, за да се пази, както бе заповядал Господ на Моисея.'
ot[ 2][16][35]='Израилевите синове ядоха мана четирийсет години, докле дойдоха в населена земя; те ядоха мана, докле стигнаха до границите на Ханаанската земя.'
ot[ 2][16][36]='А гомо`рът е десета част от ефа.'
ot[ 2][17][ 0]='|ГЛАВА 17|'
ot[ 2][17][ 1]='И цялото общество Израилеви синове потегли на път от пустиня Син, по заповед Господня, и се разположи на стан в Рефидим; и нямаше вода да пие народът.'
ot[ 2][17][ 2]='И народът укоряваше Моисея и думаше: дайте ни вода да пием. Каза им Моисей: защо ме укорявате? Защо изкушавате Господа?'
ot[ 2][17][ 3]='И жадуваше за вода народът там, роптаеше против Моисея и думаше: защо ни изведе от Египет, за да умориш от жажда нас и децата ни и стадата ни?'
ot[ 2][17][ 4]='Моисей извика към Бога и каза: какво да правя с тоя народ? Още малко, и ще ме убият с камъни.'
ot[ 2][17][ 5]='И рече Господ на Моисея: излез пред народа, и вземи със себе си някои от стареите Израилеви; вземи в ръка и тоягата си, с която удари по водата, и иди:'
ot[ 2][17][ 6]='ето, Аз ще застана пред тебе там на скалата в Хорив, а ти ще удариш в скалата, и от нея ще протече вода, и народът ще пие. Тъй и направи Моисей пред очите на стареите израилски.'
ot[ 2][17][7]='И нарече това място с име: Маса и Мерива {Изкушение и караница}, поради караницата на Израилевите синове, и защото те изкушаваха Господа, думайки: дали е между нас Господ, или не?'
ot[ 2][17][ 8]='И дойдоха амаликитци и се биха с израилтяните в Рефидим.'
ot[ 2][17][ 9]='Моисей каза на Иисуса: избери ни мъже (силни) и иди, та се срази с амаликитци; утре аз ще застана навръх могилата, и Божията тояга ще бъде в ръката ми.'
ot[ 2][17][10]='И стори Иисус, както му каза Моисей, и (отиде да) се срази с амаликитци; а Моисей, Аарон и Ор се качиха навръх могилата.'
ot[ 2][17][11]='И колчем дигнеше Моисей ръцете си, надвиваше Израил, а колчем спуснеше ръцете си, надвиваше Амалик.'
ot[ 2][17][12]='А на Моисея натегнаха ръцете, и тогава взеха камък, та му подложиха, и той седна на него, а Аарон и Ор подпираха ръцете му, един от едната, а друг от другата страна. Тъй стояха ръцете му издигнати до залез-слънце.'
ot[ 2][17][13]='И порази Иисус Амалика и народа му с острието на меча.'
ot[ 2][17][14]='И рече Господ на Моисея: запиши това за спомен в книгата и внуши на Иисуса, че Аз съвсем ще излича спомена за амаликитци от поднебесието.'
ot[ 2][17][15]='Тогава Моисей съзида жертвеник (Господу) и го нарече с име Иехова Ниси, {Господ е мое знаме}'
ot[ 2][17][16]='понеже, каза той, ръка има върху престола Господен: Господ ще воюва против Амалика от рода в род.'
ot[ 2][18][ 0]='|ГЛАВА 18|'
ot[ 2][18][ 1]='Мадиамският свещеник Иотор, тъст Моисеев, чу за всичко, що Бог направи за Моисея и за Израиля, Своя народ, когато Господ изведе Израиля от Египет.'
ot[ 2][18][ 2]='И Моисеевият тъст Иотор взе Сепфора, жената на Моисея, която Моисей по-рано бе изпратил назад,'
ot[ 2][18][ 3]='и двамата й синове: на единия името беше Гирсам, защото, казваше Моисей: пришълец съм аз в чужда земя;'
ot[ 2][18][ 4]='а на другия името беше Елиезер, защото (думаше той) Бог на моя баща ми беше помощник и ме избави от фараоновия меч.'
ot[ 2][18][ 5]='И Моисеевият тъст Иотор дойде със синовете му и с жена му при Моисея в пустинята, дето се беше той разположил на стан при Божията планина,'
ot[ 2][18][ 6]='и обади на Моисея: аз, твоят тъст Иотор, ида при тебе, иде и жена ти, и двамата й сина с нея.'
ot[ 2][18][7]='Моисей излезе да посрещне тъста си, и (му) се поклони, и го целуна, и, след като се поздравиха един други, влязоха в шатрата.'
ot[ 2][18][ 8]='И разказа Моисей на тъста си за всичко, що Господ стори с фараона и с (всички) египтяни за Израиля, и за всички мъчнотии, каквито те срещнаха по пътя, и как Господ ги избави (от ръцете на фараона и от ръцете на египтяни).'
ot[ 2][18][ 9]='Иотор се зарадва за всички добрини, които Господ бе показал на Израиля, когато го избави от ръцете на египтяни (и от ръцете на фараона),'
ot[ 2][18][10]='и каза Иотор: благословен да е Господ, Който ви избави от ръцете на египтяни и от фараоновата ръка, Който избави тоя народ изпод властта на египтяни;'
ot[ 2][18][11]='сега аз познах, че Господ е по-велик от всички богове, тъкмо в онова, с което се те превъзнасяха пред израилтяните.'
ot[ 2][18][12]='И Моисеевият тъст Иотор принесе всесъжение и жертви Богу; и дойде Аарон и всички Израилеви старейшини да ядат хляб с Моисеевия тъст пред Бога.'
ot[ 2][18][13]='На другия ден седна Моисей да съди народа, и народът стоеше пред Моисея от сутрин до вечер.'
ot[ 2][18][14]='И видя (Иотор) тъстът Моисеев всичко, що той правеше с народа, и каза: какво правиш ти с народа? защо само ти седиш, а цял народ стои пред тебе от сутрин до вечер?'
ot[ 2][18][15]='Отговори Моисей на тъста си: народът дохожда при мене да иска съд от Бога;'
ot[ 2][18][16]='кога им се случи някоя работа, те идват при мене, и аз отсъждам помежду им и (им) явявам Божиите наредби и законите Му.'
ot[ 2][18][17]='Но тъстът Моисеев му каза: тъй, както правиш, не е добре.'
ot[ 2][18][18]='Ти ще измъчиш и себе си и народа, който е с тебе, защото много тежка е тая работа за тебе: ти самичък не можеш я върши;'
ot[ 2][18][19]='затова, послушай думите ми; аз ще ти дам съвет, и Бог ще бъде с тебе: бъди ти посредник пред Бога за народа и представяй на Бога работите (му);'
ot[ 2][18][20]='учи ги на (Божиите) наредби и на законите (Му), и посочвай им пътя (Му), по който те трябва да вървят, и делата, които трябва да вършат;'
ot[ 2][18][21]='а ти (си) избери измежду целия народ мъже способни, богобоязливи, мъже правдолюбиви, мразещи корист, и (ги) тури над тях за хилядници, стотници, петдесетници и десетници (и писари);'
ot[ 2][18][22]='нека те съдят народа във всяко време и да ти обаждат за всяка важна работа, а за всички малки работи да съдят те сами; и на тебе ще е по-леко, и те ще носят с тебе заедно товара;'
ot[ 2][18][23]='ако направиш това, и Бог ти заповяда това, тогава ще можеш утрая, и целият тоя народ ще си отива смиром на мястото.'
ot[ 2][18][24]='И послуша Моисей думите на тъста си и направи всичко, що (му) говори;'
ot[ 2][18][25]='и избра Моисей от целия Израил способни мъже и ги постави началници на народа, хилядници, стотници, петдесетници и десетници (и писари),'
ot[ 2][18][26]='и те съдеха народа във всяко време; за (всички) важни работи обаждаха на Моисея, а за всички малки работи съдеха сами.'
ot[ 2][18][27]='И изпрати Моисей тъста си, и той отиде в земята си.'
ot[ 2][19][ 0]='|ГЛАВА 19|'
ot[ 2][19][ 1]='В третия месец след като Израилевите синове бяха излезли от Египетската земя, в самия ден на новолунието, стигнаха в Синайската пустиня.'
ot[ 2][19][ 2]='И тръгнаха от Рефидим, та дойдоха в Синайската пустиня, и се разположиха там на стан в пустинята; там, срещу планината, се разположи Израил на стан.'
ot[ 2][19][ 3]='А Моисей възлезе при Бога (на планината), и Господ извика към него от планината, думайки: тъй кажи на Иакововия дом и възвести на Израилевите синове:'
ot[ 2][19][ 4]='вие видяхте, що направих Аз на египтяни и как ви носих (като) на орлови криле, и ви доведох при Себе Си;'
ot[ 2][19][ 5]='и тъй, ако слушате гласа Ми и пазите завета Ми, ще бъдете Мой избран народ измежду всички народи, защото цялата земя е Моя,'
ot[ 2][19][ 6]='и вие ще Ми бъдете царство от свещеници и народ свет; това са думите, които ще кажеш на Израилевите синове.'
ot[ 2][19][7]='И дойде Моисей и повика стареите народни и им предложи всички тия думи, които му заповяда Господ.'
ot[ 2][19][ 8]='И целият народ отговори изедно, като каза: всичко, що е казал Господ, ще изпълним (и ще бъдем послушни). И Моисей предаде Господу думите на народа.'
ot[ 2][19][ 9]='Господ рече на Моисея: ето, Аз ще дойда при тебе в гъст облак, за да чуе народът, как ще говоря с тебе, та да ти вярва завинаги. А Моисей яви Господу думите на народа.'
ot[ 2][19][10]='И рече Господ на Моисея: иди при народа, (извести) и освети го днес и утре; нека изперат дрехите си,'
ot[ 2][19][11]='и да се приготвят за третия ден, защото в третия ден ще слезе Господ на Синай планина пред очите на целия народ;'
ot[ 2][19][12]='и тегли за народа черта от всички страни и кажи: пазете се да се не качите на планината, нито да се допирате до подножието й: всеки, който се допре до планината, ще бъде предаден на смърт;'
ot[ 2][19][13]='ръка да се не допре до него, а с камъни да го убият, или със стрела да го застрелят; добитък ли бъде, или човек, жив да не остане; кога провлечено засвири тръбата (кога облакът се вдигне от планината), могат да се качат на планината.'
ot[ 2][19][14]='Тогава слезе Моисей от планината и дойде при народа, освети народа, и те опраха дрехите си.'
ot[ 2][19][15]='И каза на народа: бъдете готови за третия ден; не се приближавайте до жена.'
ot[ 2][19][16]='На третия ден, утринта, имаше гръмове и светкавици, и гъст облак над планината (Синайска) и много силен тръбен глас; и целият народ, който беше в стана, затрепери.'
ot[ 2][19][17]='И изведе Моисей народа от стана да посрещне Господа, и се спряха при полите на планината.'
ot[ 2][19][18]='А планина Синай беше цяла в дим, защото Господ бе слязъл върху нея в огън; и се издигаше от нея дим като дим от пещ, и цялата планина силно се тресеше;'
ot[ 2][19][19]='и тръбният глас ставаше все по-силен и по-силен. Моисей говореше, и Бог му отговаряше с глас.'
ot[ 2][19][20]='И слезе Господ на Синай планина, навръх планината, и повика Господ Моисея навръх планината, и Моисей се качи.'
ot[ 2][19][21]='И рече Господ на Моисея: слез и поръчай на народа, да се не втурват към Господа да Го видят, за да не паднат мнозина от тях;'
ot[ 2][19][22]='а свещениците, които се приближават към Господа (Бога), трябва да осветят себе си, за да ги не порази Господ.'
ot[ 2][19][23]='Тогава Моисей отговори на Господа: не може народът да се качи на Синай планина, понеже Ти ни изрично забрани, като каза: тегли черта около планината и я освети.'
ot[ 2][19][24]='И Господ му каза: иди, слез, после възлез заедно с Аарона; свещениците пък и народът да се не втурват да се качват при Господа, за да ги не порази (Господ).'
ot[ 2][19][25]='И слезе Моисей при народа и му разказа.'
ot[ 2][20][ 0]='|ГЛАВА 20|'
ot[ 2][20][ 1]='Тогава Бог изрече (към Моисея) всички тия думи, като каза:'
ot[ 2][20][ 2]='Аз съм Господ, Бог твой, Който те изведох от Египетската земя, от дома на робството;'
ot[ 2][20][ 3]='да нямаш други богове, освен Мене.'
ot[ 2][20][ 4]='Не си прави кумир и никакво изображение на онова, що е горе на небето, що е долу на земята, и що е във водата под земята;'
ot[ 2][20][ 5]='не им се кланяй и не им служи, защото Аз съм Господ, Бог твой, Бог ревнител, Който за греха на бащи наказвам до трета и четвърта рода децата, които Ме мразят,'
ot[ 2][20][ 6]='и Който показва милост до хилядно коляно към ония, които Ме обичат и пазят Моите заповеди.'
ot[ 2][20][7]='Не изговаряй напразно името на Господа, твоя Бог, защото Господ няма да остави ненаказан оногова, който изговаря името Му напразно.'
ot[ 2][20][ 8]='Помни съботния ден, за да го светиш;'
ot[ 2][20][ 9]='шест дена работи и върши (в тях) всичките си работи;'
ot[ 2][20][10]='а седмият ден е събота на Господа, твоя Бог: недей върши в него никаква работа ни ти, ни син ти, ни дъщеря ти, ни робът ти, ни робинята ти, ни (волът ти, ни оселът ти, нито какъвто и да е) твой добитък, нито пришълецът ти, който се намира в жилищата ти;'
ot[ 2][20][11]='защото в шест дена създаде Господ небето и земята, морето и всичко, що е в тях, а в седмия ден си почина; затова Господ благослови съботния ден и го освети.'
ot[ 2][20][12]='Почитай баща си и майка си, (за да ти бъде добре и) за да живееш дълго на земята, която Господ, Бог твой, ти дава.'
ot[ 2][20][13]='Не убивай.'
ot[ 2][20][14]='Не прелюбодействувай.'
ot[ 2][20][15]='Не кради.'
ot[ 2][20][16]='Не лъжесвидетелствувай против ближния си.'
ot[ 2][20][17]='Не пожелавай дома на ближния си; не пожелавай жената на ближния си, (нито нивата му) нито роба му, ни робинята му, ни вола му, ни осела му, (нито никакъв негов добитък) - нищо, което е на ближния ти.'
ot[ 2][20][18]='Целият народ чуваше гръмовете и тръбния глас и гледаше пламъка и планината, която се димеше; като видя това, целият народ отстъпи и стоеше надалеч.'
ot[ 2][20][19]='И казаха на Моисея: говори ти с нас, и ние ще слушаме, но да не говори с нас Бог, за да не умрем.'
ot[ 2][20][20]='И каза Моисей на народа: не бойте се; Бог дойде (при вас), за да ви изпита и за да бъде страхът от Него пред лицето ви, та да не грешите.'
ot[ 2][20][21]='И целият народ стоеше надалеч, а Моисей влезе в мрака, дето беше Бог.'
ot[ 2][20][22]='И каза Господ на Моисея: тъй кажи (на Иакововия дом и разгласи) на Израилевите синове: вие видяхте, как Аз говорих с вас от небето;'
ot[ 2][20][23]='не правете пред Мене сребърни богове, нито златни богове си правете:'
ot[ 2][20][24]='направи Ми жертвеник от пръст и принасяй на него всесъженията си и мирните си жертви, овците си и воловете си; на всяко място, дето туря Аз паметник на името Си, ще дойда при тебе и ще те благословя.'
ot[ 2][20][25]='Ако ли Ми направиш жертвеник от камъни, не го зидай от дялани; защото, щом туриш на тях сечивото си, ще ги оскверниш.'
ot[ 2][20][26]='И да се не качваш по стъпала на жертвеника Ми, за да се не открие на него твоята голота.'
ot[ 2][21][ 0]='|ГЛАВА 21|'
ot[ 2][21][ 1]='И ето законите, които ще им обявиш:'
ot[ 2][21][ 2]='ако купиш роб евреин, нека (ти) работи шест години, а на седмата (година) нека си излезе свободен, без откуп;'
ot[ 2][21][ 3]='ако е дошъл самичък, самичък и да си излезе; ако е женен, да си излезе с него заедно и жена му;'
ot[ 2][21][ 4]='ако пък неговият господар му е дал жена, и тя му е родила синове или дъщери, жената и децата й да останат при господаря й, а той да си излезе самичък;'
ot[ 2][21][ 5]='но ако робът каже: обичам господаря си, жена си и децата си, няма да си изляза на свобода, -'
ot[ 2][21][ 6]='то господарят му да го заведе пред боговете {Сиреч пред съдиите} и да го изправи до вратата, или до спонеца на вратата, и нека господарят му промуши ухото му с шило, и той да остане вечно негов роб.'
ot[ 2][21][7]='Ако някой продаде дъщеря си да бъде робиня, тя не бива да излезе, както излизат робите;'
ot[ 2][21][ 8]='ако тя се не понрави на господаря си, и той се не сгоди за нея, нека позволи да я откупят; ала на чужд народ да я продаде (господарят) не е властен, когато сам я е отхвърлил;'
ot[ 2][21][ 9]='ако ли я сгоди за сина си, да постъпи с нея според правото на дъщерите;'
ot[ 2][21][10]='ако ли му вземе друга, първата не бива да се остави без храна, дрехи и съпружеско съжителство.'
ot[ 2][21][11]='Не направи ли за нея тия три неща, нека си отиде от него даром, без откуп.'
ot[ 2][21][12]='Който удари човек, тъй че той умре, да бъде предаден на смърт;'
ot[ 2][21][13]='но ако някой не е злоумишлявал, а Бог е допуснал оногова да изпадне под ръката му, тогава Аз ще ти покажа място, дето да забяга (убийцата);'
ot[ 2][21][14]='а ако някой преднамерено и коварно убие ближния си (и избяга при жертвеника), то вземи го и от жертвеника Ми, за да бъде умъртвен.'
ot[ 2][21][15]='Който удари баща си или майка си, да бъде предаден на смърт.'
ot[ 2][21][16]='Който открадне човек (от Израилевите синове) и (като го зароби) го продаде, или се намери в ръцете му, да бъде предаден на смърт.'
ot[ 2][21][17]='Който злослови баща си, или майка си, да бъде предаден на смърт.'
ot[ 2][21][18]='Когато (двамина) се карат, и единият човек удари другия с камък, или с бушница, и тоя не умре, а легне на постеля,'
ot[ 2][21][19]='то, ако стане и излиза откъщи, подпирайки се с тояга, оня, който (го) е ударил, не ще заслужава смърт, а само да му плати за денгуба и да му даде за лекуване.'
ot[ 2][21][20]='А който удари роба си или слугинята си с тояга, и те умрат под ръката му, да бъде наказан;'
ot[ 2][21][21]='но, ако те преживеят един или два дни, не бива той да се наказва, защото те са негово сребро.'
ot[ 2][21][22]='Когато някои се бият, и ударят трудна жена, и тя пометне, но друга повреда не стане, то да се вземе от виновния глоба, каквато му наложи мъжът на жената, и той да я заплати пред посредници;'
ot[ 2][21][23]='ако пък стане повреда, нека даде живот за живот,'
ot[ 2][21][24]='око за око, зъб за зъб, ръка за ръка, нога за нога,'
ot[ 2][21][25]='изгоряло за изгоряло, рана за рана, натъртено за натъртено.'
ot[ 2][21][26]='Ако някой удари роба си в окото, или слугинята си в окото и го повреди, да ги отпусне на свобода зарад окото;'
ot[ 2][21][27]='и ако изкърти зъб на роба си, или на робинята си, да ги отпусне на свобода зарад зъба.'
ot[ 2][21][28]='Ако вол прободе до смърт мъж, или жена, волът да бъде убит с камъни, и месото му да се не яде; но стопанинът на вола не е виновен;'
ot[ 2][21][29]='ако пък волът е бил бодлив от по-преди, а стопанинът му, като му е било известявано за това, не го е пазил, и той е убил мъж, или жена, волът да бъде убит с камъни, и стопанинът му да бъде предаден на смърт.'
ot[ 2][21][30]='Ако му се наложи откуп, нека за живота си даде откуп, какъвто му се наложи.'
ot[ 2][21][31]='Син ли прободе, дъщеря ли прободе, - по тоя същи закон да се постъпва с него.'
ot[ 2][21][32]='Ако волът прободе роба, или робинята, да се заплатят на стопанина им трийсет сикли сребро, а волът да бъде убит с камъни.'
ot[ 2][21][33]='Ако някой отвори яма, или ако изкопае яма и я не покрие, та падне в нея вол, или осел,'
ot[ 2][21][34]='стопанинът на ямата трябва да заплати, да даде сребро на стопанина им, а трупът ще бъде негов.'
ot[ 2][21][35]='Ако на някого волът прободе до смърт вола на съседа му, да продадат живия вол и да разделят цената му на половина; също и убития да разделят на половина;'
ot[ 2][21][36]='ако пък се е знаело, че волът е бил бодлив от по-преди, но стопанинът му (като му е било известявано за това) не го е пазил, той да заплати вол за вол, а убитият да бъде негов.'
ot[ 2][22][ 0]='|ГЛАВА 22|'
ot[ 2][22][ 1]='Ако някой открадне вол или овца и я заколи, или продаде, да заплати пет вола за вол и четири овци за овца.'
ot[ 2][22][ 2]='Ако някой завари крадец да подкопава и го удари, тъй че той умре, то да му се не иска кръвнина;'
ot[ 2][22][ 3]='но, ако е изгряло слънце над него, да му се иска кръвнина. Крадецът трябва да заплати; ако ли няма с какво, да продадат самия него, та да се заплати, каквото е откраднал;'
ot[ 2][22][ 4]='ако (той бъде хванат и) откраднатото се намери в ръцете му живо, било вол, или осел, или овца, да заплати (за тях) двойно.'
ot[ 2][22][ 5]='Ако някой повреди нива, или лозе, като пусне добитъка си да пасе в чужда нива (според плодовете й да заплати от своята нива; ако ли повреди цялата нива), да обезщети с най-доброто от нивата си и с най-доброто от лозето си.'
ot[ 2][22][ 6]='Ако се появи огън и обхване трънето и изгори кръстците, или класовете, или нивата, то оня, който е причинил тоя пожар, да заплати.'
ot[ 2][22][7]='Кога някой даде на ближния си да му пази сребро или вещи, и те бъдат откраднати от къщата му, ако се намери крадецът, да заплати той двойно;'
ot[ 2][22][ 8]='ако пък се не намери крадецът, нека стопанинът на къщата се яви пред съдиите (и се закълне), че не е турил ръка върху имота на ближния си.'
ot[ 2][22][ 9]='За всяка спорна вещ, за вол, осел, овца, дреха, за всяка изгубена вещ, за която някой каже, че е негова, работата на двамата трябва да дойде пред съдиите: когото осъдят съдиите, той да заплати на ближния си двойно.'
ot[ 2][22][10]='Ако някой предаде на ближния си за пазене осел, или вол, или овца, или друг някакъв добитък, и тоя добитък умре, или бъде повреден, или бъде откаран, без да го види някой, -'
ot[ 2][22][11]='нека бъде клетва пред Господа между двамата, че оня, който е приел, не е турил ръка върху имота на ближния си; и стопанинът трябва да я приеме, а оня да не плаща;'
ot[ 2][22][12]='ако ли го откраднат от него, длъжен е да заплати на стопанина му;'
ot[ 2][22][13]='ако пък бъде от звяр разкъсан, нека за доказателство представи разкъсаното: за разкъсаното той не плаща.'
ot[ 2][22][14]='Ако някой заеме добиче от ближния си, и то бъде повредено, или умре, без да е бил стопанинът му при него, трябва да го заплати;'
ot[ 2][22][15]='ако пък стопанинът му е бил при него, не е длъжен да плати; ако е било наето с пари, то отива срещу тоя наем.'
ot[ 2][22][16]='Ако някой прелъсти девица несгодена и преспи с нея, да й даде вено (и да я вземе) за жена;'
ot[ 2][22][17]='ако ли бащата не се съгласи (и не желае) да му я даде, да заплати (на бащата) толкова сребро, колкото се пада за вено на девици.'
ot[ 2][22][18]='Врачка да се не оставя жива.'
ot[ 2][22][19]='Всеки скотоложник да бъде предаден на смърт.'
ot[ 2][22][20]='Който принася жертви на богове, освен на едного Господа, да бъде изтребен.'
ot[ 2][22][21]='Пришълеца не притеснявай и го не угнетявай, защото и вие бяхте пришълци в Египетската земя.'
ot[ 2][22][22]='Ни вдовица, ни сираче не притеснявайте;'
ot[ 2][22][23]='ако ли ги притесниш, кога завикат към Мене, че чуя вика им,'
ot[ 2][22][24]='и ще се разпали гневът Ми, и с меч ще ви убия, и жените ви ще останат вдовици, и децата ви - сираци.'
ot[ 2][22][25]='Ако заемеш пари на някой сиромах от народа Ми, не го притеснявай и не му налагай лихва.'
ot[ 2][22][26]='Ако вземеш дрехата на ближния си в залог, върни я до залез-слънце,'
ot[ 2][22][27]='защото тя му е едничка завивка, тя е облекло на тялото му: с какво ще спи той? И кога завика към Мене, Аз ще го чуя, защото съм милостив.'
ot[ 2][22][28]='Съдиите не злослови и началника на твоя народ не укорявай.'
ot[ 2][22][29]='Не закъснявай (да Ми принасяш) първите плодове от гумното си и от жлеба си; давай Ми първородния от синовете си;'
ot[ 2][22][30]='също прави и с вола си и с овцата си (и с осела си); седем дена да бъдат при майка си, а на осмия ден ги давай Мене.'
ot[ 2][22][31]='И ще Ми бъдете свети люде; и месо, разкъсано от звяр на полето, не яжте: на псетата го хвърляйте.'
ot[ 2][23][ 0]='|ГЛАВА 23|'
ot[ 2][23][ 1]='Не обръщай внимание на празен слух, не давай ръка на нечестивец, та да не станеш свидетел на неправда.'
ot[ 2][23][ 2]='Не отивай след множеството да правиш зло, и не изказвай присъда, отстъпвайки от правдата поради множеството;'
ot[ 2][23][ 3]='и към сиромаха не бъди пристрастен в съдбата му.'
ot[ 2][23][ 4]='Ако намериш заблуден вол, или осел на неприятеля си, закарай му го;'
ot[ 2][23][ 5]='ако видиш на неприятеля си осела, паднал под товара си, не го отминавай, а го разтовари заедно с него.'
ot[ 2][23][ 6]='Не присъждай криво съдбата на твоя сиромах.'
ot[ 2][23][7]='Отбягвай от неправда и не убивай невинния и правия, защото Аз няма да оправдая беззаконника.'
ot[ 2][23][ 8]='Подаръци не вземай, защото подаръците правят слепи гледащите, и извръщат делото на правите.'
ot[ 2][23][ 9]='Пришълец не обиждай (и го не притеснявай): вие знаете какво е у пришълеца на сърце, защото и сами бяхте пришълци в Египетската земя.'
ot[ 2][23][10]='Шест години сей земята си и събирай плодовете й,'
ot[ 2][23][11]='а на седмата я оставяй да си почине, за да се хранят сиромасите от твоя народ, а с останалото след тях да се хранят полските зверове; тъй прави и с лозето си и с маслините си.'
ot[ 2][23][12]='Шест дни върши работите си, - а в седмия почивай, за да си отдъхне волът ти, и оселът ти, и да си почине синът на робинята ти и пришълецът.'
ot[ 2][23][13]='Пазете всичко, що съм ви казал, и името на други богове не споменувайте; да се не чува то от устата ти.'
ot[ 2][23][14]='Три пъти на година празнувай за Мене:'
ot[ 2][23][15]='пази празник Безквасници; седем дена яж безквасен хляб, както ти заповядах, в определеното време на месец авив, защото в него месец ти излезе от Египет; и нека се не явява никой с празни ръце пред лицето Ми;'
ot[ 2][23][16]='пази и празника на жънене първите плодове на твоя труд, които си посеял на нивата, и празника на събиране плодовете в края на годината, когато събереш от нивата своя труд.'
ot[ 2][23][17]='Три пъти на година трябва да се явяват всички твои от мъжки пол пред лицето на Господа, Бога (твой).'
ot[ 2][23][18]='(Кога изгоня езичниците от лицето ти и разширя твоите предели), не изливай кръвта от жертвата Ми върху квасен хляб, и тлъстината от празничната Ми жертва да се не оставя до сутринта.'
ot[ 2][23][19]='Първите плодове от земята си принасяй в дома на Господа, твоя Бог. Не вари яре в майчиното му мляко.'
ot[ 2][23][20]='Ето, Аз пращам пред тебе Ангела (Си) да те пази по пътя и да те въведе в онова място, което съм (ти) приготвил;'
ot[ 2][23][21]='пази се пред лицето му и слушай гласа му; не му се опирай, защото той няма да ви прости греха, понеже името Ми е в него.'
ot[ 2][23][22]='(Ако слушаш гласа Ми, и изпълняваш всичко, що ти кажа, и запазиш завета Ми, вие ще Ми бъдете народ избран измежду всички племена, защото цялата земя е Моя; вие ще Ми бъдете царствено свещенство и свет народ. Тия думи кажи на Израилевите синове.) Ако слушаш гласа Ми и изпълняваш всичко, що (ти) кажа, ще бъда неприятел на твоите неприятели и противник на твоите противници.'
ot[ 2][23][23]='Кога тръгне пред тебе Моят Ангел и те отведе при аморейци, хетейци, ферезейци, хананейци, (гергесейци,) евейци и иевусейци, и Аз ги изтребя (от лицето ви),'
ot[ 2][23][24]='недей се покланя на боговете им, недей им служи, и не подражавай на делата им, а ги строши и стълбовете им разруши;'
ot[ 2][23][25]='служете на Господа, вашия Бог, и Той ще благослови хляба ти (и виното ти) и водата ти; и ще отстрани от вас болестите.'
ot[ 2][23][26]='Пометници и бездеткини няма да има в земята ти; броя на дните ти ще направя пълен.'
ot[ 2][23][27]='Ще пратя Моя ужас пред тебе, и ще докарам в смущение всеки народ, при който отидеш, и ще обръщам към тебе гърба на всички твои врагове;'
ot[ 2][23][28]='ще пратя пред тебе стършели, и те ще погнат отпреде ти (аморейци) евейци, (иевусейци) хананейци и хетейци;'
ot[ 2][23][29]='няма да ги изгоня отпреде ти в една година, за да не запустее земята, и да се не размножат против тебе полските зверове;'
ot[ 2][23][30]='малко по малко ще ги пропъждам от тебе, докле се размножиш и завладееш тая земя.'
ot[ 2][23][31]='Ще прокарам границите ти от Червено море до Филистимско море и от пустинята до (голямата) река (Ефрат), защото ще предам в ръцете ви жителите на тая земя, и ще ги пропъдиш отпреде си;'
ot[ 2][23][32]='(не смесвай се и) не влизай в съюз ни с тях, ни с боговете им;'
ot[ 2][23][33]='те не трябва да живеят в земята ти, за да те не вкарат в грях против Мене; защото, ако служиш на боговете им, това ще бъде примка за тебе.'
ot[ 2][24][ 0]='|ГЛАВА 24|'
ot[ 2][24][ 1]='И каза Бог на Моисея: възлез при Господа ти и Аарон, Надав и Авиуд и седемдесет Израилеви стареи, и поклонете се (Господу) отдалеч;'
ot[ 2][24][ 2]='нека само Моисей се приближи до Господа, а те да се не приближават, и народът да не възлиза с него.'
ot[ 2][24][ 3]='Моисей дойде и повтори пред народа всички Господни думи и всички закони. И целият народ отговори в един глас, и рече: всичко, каквото е казал Господ, ще сторим (и ще сме послушни).'
ot[ 2][24][ 4]='Тогава Моисей написа всички думи Господни и, като стана сутринта рано, издигна под планината жертвеник и дванайсет камъка, според броя на дванайсетте Израилеви колена;'
ot[ 2][24][ 5]='и прати момци от Израилевите синове, и те принесоха всесъжение и заклаха телци за мирна жертва Господу (Богу).'
ot[ 2][24][ 6]='Моисей взе половината кръв и я наля в чаши, а с другата половина поръси жертвеника;'
ot[ 2][24][7]='и взе книгата на завета и прочете гласно пред народа, и те рекоха: всичко, каквото е казал Господ, ще сторим и ще бъдем послушни.'
ot[ 2][24][ 8]='И взе Моисей кръвта и поръси народа, като думаше: ето кръвта на завета, който Господ сключи с вас според всички тия думи.'
ot[ 2][24][ 9]='После възлезе Моисей и Аарон, Надав и Авиуд и седемдесет Израилеви стареи,'
ot[ 2][24][10]='и видяха (местостоенето на) Бога Израилев; и под нозете Му имаше нещо като изделие от чист сапфир и ясно като самото небе.'
ot[ 2][24][11]='И Бог не простря ръката Си върху избраните от Израилевите синове: те видяха (мястото на) Бога, и ядоха и пиха.'
ot[ 2][24][12]='И каза Господ на Моисея: възлез при Мене на планината и стой там; ще ти дам каменни плочи, и закон, и заповеди, които написах за тяхна поука.'
ot[ 2][24][13]='И стана Моисей с Иисуса, своя служител, и възлезе Моисей на Божията планина,'
ot[ 2][24][14]='а на стареите каза: останете тука, докле се върнем при вас; ето Аарон и Ор са с вас; който има съдба, нека дохожда при тях.'
ot[ 2][24][15]='Моисей възлезе на планината, и облак покри планината,'
ot[ 2][24][16]='и слава Господня осени планина Синай; и облакът я покриваше шест дена, а на седмия ден (Господ) повика Моисея изсред облака.'
ot[ 2][24][17]='А славата Господня навръх планината изглеждаше пред очите на Израилевите синове като огън, който изпояжда.'
ot[ 2][24][18]='Моисей влезе всред облака и възлезе на планината; и стоя Моисей на планината четирийсет дена и четирийсет нощи.'
ot[ 2][25][ 0]='|ГЛАВА 25|'
ot[ 2][25][ 1]='И рече Господ на Моисея, думайки:'
ot[ 2][25][ 2]='кажи на Израилевите синове, да Ми направят приноси: от всеки човек, който дава от сърце, вземайте принос за Мене.'
ot[ 2][25][ 3]='Ето приносите, които трябва да приемате от тях: злато, сребро и мед,'
ot[ 2][25][ 4]='вълна синя, пурпурена и червена, висон и козина,'
ot[ 2][25][ 5]='овнешки червени кожи, кожи сини и дърво ситим,'
ot[ 2][25][ 6]='елей за светилника, аромати за помазен елей и за благовонно кадиво,'
ot[ 2][25][7]='камък оникс и камъни за украшение на ефода {Горна къса одежда} и нагръдника.'
ot[ 2][25][ 8]='И ще Ми направят те светилище, и Аз ще живея помежду им.'
ot[ 2][25][ 9]='Всичко (направете), както Аз ти показвам: и образеца на скинията, и образеца на всичките й съдове - така да направите.'
ot[ 2][25][10]='Направете ковчег от дърво ситим: дълъг два лакти и половина, широк лакът и половина и висок лакът и половина;'
ot[ 2][25][11]='и обкови го с чисто злато, обкови го отвътре и отвън; и направи отгоре около него златен (вит) венец;'
ot[ 2][25][12]='и излей за него четири златни гривни и закрепи ги на четирите му долни ъгли: две гривни на едната му страна, две гривни на другата му страна.'
ot[ 2][25][13]='Направи от дърво ситим върлини и обкови ги с (чисто) злато;'
ot[ 2][25][14]='и прекарай върлините през гривните отстрани на ковчега, за да се носи с тях ковчегът;'
ot[ 2][25][15]='върлините трябва да си бъдат в гривните и не бива да се вадят от него.'
ot[ 2][25][16]='А в ковчега тури откровението, което Аз ще ти дам.'
ot[ 2][25][17]='Направи също и очистилище {Златна дъска върху похлупака на ковчега} от чисто злато: дълго два лакти и половина, и широко - лакът и половина;'
ot[ 2][25][18]='и направи два херувима от злато: изковани ги направи на двата края на очистилището;'
ot[ 2][25][19]='направи единия херувим на единия край, а другия херувим на другия край; направете херувимите да бъдат издадени от двата края на очистилището;'
ot[ 2][25][20]='и херувимите да бъдат с разперени отгоре крила, като покриват с крилата си очистилището, а лицата им да бъдат едно срещу друго; лицата на херувимите да гледат към очистилището.'
ot[ 2][25][21]='И тури очистилището отгоре на ковчега, а в ковчега тури откровението, което ще ти дам;'
ot[ 2][25][22]='там, над очистилището, между двата херувима, които са над ковчега на откровението, Аз ще ти се явявам и ще говоря с тебе за всичко, каквото ще заповядам чрез тебе на Израилевите синове.'
ot[ 2][25][23]='И направи трапеза от дърво ситим, два лакти дълга, лакът широка и лакът и половина висока,'
ot[ 2][25][24]='и обкови я с чисто злато, а наоколо й направи златен (вит) венец;'
ot[ 2][25][25]='наоколо й направи страни`ци колкото една длан, и на страни`ците й направи златен венец наоколо;'
ot[ 2][25][26]='и направи за нея четири златни гривни и прикрепи гривните на четирите ъгли при четирите й крака;'
ot[ 2][25][27]='при страни`ците трябва да има гривни, за да се провират върлини, та да се носи с тях трапезата;'
ot[ 2][25][28]='а върлините направи от дърво ситим и ги обкови с (чисто) злато, и с тях да се носи трапезата;'
ot[ 2][25][29]='направи за нея и блюда, кадилници, чаши и шулци, за да се прави с тях възлияние; направи ги от чисто злато;'
ot[ 2][25][30]='и полагай на трапезата хлябовете на предложението постоянно пред лицето Ми.'
ot[ 2][25][31]='И направи светилник от чисто злато; тоя светилник трябва да бъде кован; стъблото му, вейките му, чашките му, ябълчиците му и цветята му трябва да излизат от него;'
ot[ 2][25][32]='от страните му да излизат шест вейки: три вейки от едната страна на светилника и три вейки от другата му страна;'
ot[ 2][25][33]='три чашки като миндалов цвят, с ябълка и цветя, трябва да има на едната вейка, и три чашки като миндалов цвят на другата вейка, с ябълка и цветя: тъй да има на всички шест вейки, които излизат от светилника;'
ot[ 2][25][34]='а на стъблото на светилника трябва да има четири чашки като миндалов цвят, с ябълчици и цветя;'
ot[ 2][25][35]='у шестте вейки, които излизат от стъблото на светилника, да има ябълчица под двете му вейки, и ябълчица под другите две вейки, и ябълчица под третите му две вейки (и на светилника четири чашки, като миндалов цвят);'
ot[ 2][25][36]='ябълчиците и вейките им трябва от него да излизат; той трябва да бъде изкован цял-целеничък от чисто злато.'
ot[ 2][25][37]='И направи му седем кандилца и турни на него кандилцата, за да светят отпреде му;'
ot[ 2][25][38]='и щипците му и пепелниците му (направи) от чисто злато;'
ot[ 2][25][39]='от талант чисто злато да го направят с всички тия принадлежности.'
ot[ 2][25][40]='Гледай да ги направиш по образеца, що ти бе показан на планината.'
ot[ 2][26][ 0]='|ГЛАВА 26|'
ot[ 2][26][ 1]='А скинията направи от десет платнища препреден висон и синя, пурпурена и червена вълна, и по тях направи херувими изкусна работа;'
ot[ 2][26][ 2]='дължината на всяко платнище да бъде двайсет и осем лакти, а широчината на всяко платнище - четири лакти: една мярка за всички платнища.'
ot[ 2][26][ 3]='Петте платнища да бъдат съединени едно с друго, и петте други платнища съединени едно с друго.'
ot[ 2][26][ 4]='Направи (им) сини петлици по ивата на първото платнище, в края, дето се съединяват двете половини; тъй направи и по ивата на последното платнище, дето се съединяват двете половини;'
ot[ 2][26][ 5]='петдесет петлици направи на едното платнище и петдесет петлици направи по ивата на платнището, което се съединява с другото; петлиците да се посрещат една с друга.'
ot[ 2][26][ 6]='И направи петдесет златни кукички и с кукичките съедини едно платнище с друго, и скинията ще бъде едно цяло.'
ot[ 2][26][7]='Направи и платнища от козина, за да покриваш скинията; такива платнища направи единайсет;'
ot[ 2][26][ 8]='едното платнище да бъде дълго трийсет лакти, а широко четири лакти; това е едното платнище: една мярка да бъде за единайсетте платнища.'
ot[ 2][26][ 9]='И съедини петте платнища отделно и шестте платнища отделно; шестото платнище откъм предната страна на скинията прегъни одве.'
ot[ 2][26][10]='Направи петдесет петлици по ивата на крайното платнище, за да се съедини то с другото, и петдесет петлици (направи) по ивата на другото платнище, за да се съедини с него;'
ot[ 2][26][11]='направи петдесет медни кукички и тури кукичките в петлиците, и съедини покрива, за да бъде едно.'
ot[ 2][26][12]='А излишъкът, който остава от платнищата на скинията, - половината от излишното платнище да бъде спусната на задната страна на скинията;'
ot[ 2][26][13]='излишъкът пък от дължината на платнищата на скинията, - лакът от едната и лакът от другата страна, - да бъде спуснат отстрани на скинията от едната и от другата страна, за да я покрива.'
ot[ 2][26][14]='И направи покривка за покрива от червено боядисани овнешки кожи и още една покривка от сини кожи за отгоре.'
ot[ 2][26][15]='И направи от дърво ситим дъски за скинията, които да стоят прави:'
ot[ 2][26][16]='десет лакти дълга (направи) дъската, и лакът и половина да е широка всяка дъска.'
ot[ 2][26][17]='На всяка дъска (на краищата) да има по два зъба, един срещу друг: тъй направи с всички дъски на скинията.'
ot[ 2][26][18]='Тъй направи дъските за скинията: двайсет дъски за южната страна към пладне,'
ot[ 2][26][19]='и под двайсетте дъски направи четирийсет сребърни подножки: две подножки под една дъска за двата й зъба, и две подножки под друга дъска за двата й зъба;'
ot[ 2][26][20]='и двайсет дъски за другата страна към север,'
ot[ 2][26][21]='и за тях - четирийсет подножки сребърни: две подножки (за двата й зъба) под една дъска, и две подножки под друга дъска (за двата й зъба);'
ot[ 2][26][22]='а за задната страна на скинията към запад направи шест дъски,'
ot[ 2][26][23]='и две дъски направи за ъглите на скинията откъм задната страна;'
ot[ 2][26][24]='те трябва да бъдат съединени отдолу и съединени отгоре с една гривна; тъй трябва да бъде с двете; те да бъдат за двата ъгла;'
ot[ 2][26][25]='и тъй ще бъдат осем дъски, и за тях шестнайсет сребърни подножки: две подножки под една дъска, и две подножки под друга дъска (за двата й зъба).'
ot[ 2][26][26]='Направи също върлини от дърво ситим, пет (върлини) за дъските на едната страна на скинията,'
ot[ 2][26][27]='и пет върлини за дъските на другата страна на скинията, и пет върлини за дъските на задната страна отзад скинията, към запад;'
ot[ 2][26][28]='а вътрешната върлина да минава по средата на дъските от единия край до другия;'
ot[ 2][26][29]='дъските обкови със злато, гривните, за провиране на върлините, направи от злато, и върлините обкови със злато.'
ot[ 2][26][30]='И въздигни скинията по образеца, що ти бе показан на планината.'
ot[ 2][26][31]='И направи завеса от синя, пурпурена и червена вълна и препреден висон; на нея да бъдат направени херувими изкусна работа;'
ot[ 2][26][32]='и окачи я на четири стълба от ситим, обковани със злато, със златни кукички, на четири сребърни подножки;'
ot[ 2][26][33]='и окачи завесата на кукичките и внеси там зад завесата ковчега на откровението; и завесата ще ви отделя светилището от святая-святих.'
ot[ 2][26][34]='И тури очистилището върху ковчега на откровението в святая-святих.'
ot[ 2][26][35]='И тури трапезата извън завесата, и светилника - срещу трапезата отстрани на скинията към юг; а трапезата тури на северната страна (на скинията).'
ot[ 2][26][36]='И направи завеса за входа на скинията от синя, пурпурена и червена вълна, и от препреден висон везана работа;'
ot[ 2][26][37]='направи за завесата пет стълба от ситим и ги обкови със злато; кукичките за тях да са златни; и излей за тях пет медни подножки.'
ot[ 2][27][ 0]='|ГЛАВА 27|'
ot[ 2][27][ 1]='И направи жертвеник от дърво ситим - дълъг пет лакти, широк пет лакти, та да е четвероъгълен, и висок три лакти.'
ot[ 2][27][ 2]='И направи рогове на четирите му ъгли, тъй че роговете да излизат от него; и го обкови с мед.'
ot[ 2][27][ 3]='Направи за него котлета за изсипване в тях пепелта, и лопатки, и блюда, и вилици, и въгленици; всички съдове направи от мед.'
ot[ 2][27][ 4]='Направи за него медна решетка като мрежа, а на мрежата, на четирите й ъгли, направи четири медни гривни;'
ot[ 2][27][ 5]='и тури я в жертвеника отдолу, та да дойде мрежата до половината на жертвеника.'
ot[ 2][27][ 6]='И направи върлини за жертвеника, върлини от дърво ситим, и ги обкови с мед;'
ot[ 2][27][7]='и проври върлините в гривните, тъй че върлините да бъдат от двете страни на жертвеника, кога се носи.'
ot[ 2][27][ 8]='Направи го празен отвътре, от дъски; както бе ти показано на планината, тъй да (го) направят.'
ot[ 2][27][ 9]='Направи двор на скинията: от южната страна към пладне завесите за двора да бъдат от препреден висон, дълги сто лакти за едната страна;'
ot[ 2][27][10]='стълбове за тях да има двайсет, и медни подножки за тях - двайсет; кукичките на стълбовете и скобите им да бъдат сребърни.'
ot[ 2][27][11]='Тъй и откъм северната страна надлъж да има завеси, дълги сто лакти; стълбовете за тях да бъдат двайсет, и медни подножки за тях - двайсет; кукичките на стълбовете и скобите им (и подножките им) да бъдат сребърни.'
ot[ 2][27][12]='А по широчината на двора от западна страна да има завеси дълги петдесет лакти; стълбовете за тях да бъдат десет, и подножките им десет.'
ot[ 2][27][13]='По широчината на двора от предната страна към изток да има завеси, дълги петдесет лакти; (стълбовете за тях да бъдат десет, и подножките им десет).'
ot[ 2][27][14]='От едната страна да има завеси, петнайсет лакти (високи), стълбовете за тях да бъдат три, и подножките им - три;'
ot[ 2][27][15]='и от другата страна да има завеси, петнайсет лакти (високи), стълбовете за тях да бъдат три, и подножките им - три.'
ot[ 2][27][16]='А за вратата на двора завесата да е дванайсет лакти (висока), от синя, пурпурена и червена вълна и от препреден висон везана работа; стълбовете за нея да бъдат четири, и подножките им - четири.'
ot[ 2][27][17]='Всички стълбове около двора трябва да са съединени със сребърни скоби; кукичките им да са сребърни, а подножките им - медни.'
ot[ 2][27][18]='Дължината на двора да бъде сто лакти, широчината навсякъде - петдесет, а височината - пет лакти; завесите да бъдат от препреден висон, а подножките на стълбовете - медни.'
ot[ 2][27][19]='Всички принадлежности на скинията за всяка употреба в нея, и всички нейни колове, и всички дворни колове да са от мед.'
ot[ 2][27][20]='И заповядай на Израилевите синове да ти донасят чист елей, изстискан от маслини, за светене, за да гори светилникът всякога;'
ot[ 2][27][21]='в скинията на събранието извън завесата, която е пред ковчега на откровението, ще го пали Аарон и синовете му, от вечер до сутрин, пред лицето Господне. Това да бъде вечна наредба за поколенията на Израилевите синове.'
ot[ 2][28][ 0]='|ГЛАВА 28|'
ot[ 2][28][ 1]='И вземи при себе си изсред Израилевите синове твоя брат Аарон и синовете му, за да Ми бъдат свещеници, а именно: Аарон, заедно с Надава, Авиуда, Елеазара и Итамара, Ааронови синове.'
ot[ 2][28][ 2]='И направи свещени одежди на брата си Аарона, за слава и красота.'
ot[ 2][28][ 3]='И кажи на всички мъдри по сърце, които съм изпълнил с дух на премъдрост (и разум), да направят на Аарона (свещени) одежди за посвещението му, та да Ми бъде свещеник.'
ot[ 2][28][ 4]='Ето одеждите, които те трябва да направят: нагръдник, ефод {Горна къса дреха}, горна риза, реснат хитон {Долна дълга дреха}, кидар {Украшение за глава} и пояс. Нека направят свещени одежди на брата ти Аарона, и на синовете му, за да Ми свещенствуват.'
ot[ 2][28][ 5]='Да вземат злато, синя, пурпурена и червена вълна и висон,'
ot[ 2][28][ 6]='и да направят ефод от злато, от синя, пурпурена и червена вълна, и от препреден висон изкусна работа;'
ot[ 2][28][7]='той трябва да има на двата си края два нарамника за свързване, за да се свързва.'
ot[ 2][28][ 8]='И поясът на ефода, който е отгоре му, трябва да бъде еднаква с него работа, от (чисто) злато, от синя, пурпурена и червена вълна и от препреден висон.'
ot[ 2][28][ 9]='И вземи два ониксови камъка и издълбай на тях имената на Израилевите синове:'
ot[ 2][28][10]='шест от техните имена върху единия камък и шестте останали имена върху другия камък, по реда на рождението им;'
ot[ 2][28][11]='с помощта на резбар, който изрязва печати, издълбай на двата камъка имената на Израилевите синове; и вложи ги в златни гнезденца;'
ot[ 2][28][12]='и тури тия два камъка върху нарамниците на ефода: това са камъни за спомен на Израилевите синове; и нека Аарон носи имената им пред Господа на двете си рамена за спомен.'
ot[ 2][28][13]='И направи гнезденцата от (чисто) злато;'
ot[ 2][28][14]='и (направи) две верижки от чисто злато, направи ги вити плетена работа; и прикрепи витите верижки за гнезденцата (на нарамниците им отпред).'
ot[ 2][28][15]='Направи съдийски нагръдник изкусна работа; направи го също такава работа, както ефодът: от злато, от синя, пурпурена и червена вълна и от препреден висон го направи;'
ot[ 2][28][16]='той трябва да бъде четириъгълен, двоен, педя дълъг и педя широк;'
ot[ 2][28][17]='нареди по него четири реда изработени камъни; наред: рубин, топаз, изумруд - това е първи ред;'
ot[ 2][28][18]='втори ред: карбункул, сапфир и елмаз;'
ot[ 2][28][19]='трети ред: опал, ахат и аметист;'
ot[ 2][28][20]='четвърти ред: хрисолит, оникс и яспис; те трябва да се вложат в златни гнезденца.'
ot[ 2][28][21]='Тия камъни трябва да бъдат дванайсет, според броя (на дванайсетте имена на Израилевите синове, на двете му рамена), според имената им (и според рождението им); на всеки трябва да бъде издълбано, като на печат, по едно име от броя на дванайсетте колена.'
ot[ 2][28][22]='На нагръдника направи вити верижки плетена работа, от чисто злато;'
ot[ 2][28][23]='и за нагръдника направи две халчици от злато и прикрепи двете (златни) халчици за двата края на нагръдника;'
ot[ 2][28][24]='закачи двете плетени златни верижки за двете халчици по (двата) края на нагръдника,'
ot[ 2][28][25]='а двата края на двете верижки прикрепи към двете гнезденца и прикрепи към нарамниците на ефода откъм лицето му;'
ot[ 2][28][26]='направи още две златни халчици и ги прикрепи към двата други края на нагръдника откъм оная страна, която е отвътре ефода;'
ot[ 2][28][27]='направи и двете златни халчици и ги прикрепи към двата нарамника на ефода отдолу, откъм лицето му, дето се съединяват, над пояса на ефода;'
ot[ 2][28][28]='и да вържат нагръдника с халчиците му за халчиците на ефода с връв от синя вълна, за да стои над пояса на ефода, и да се не отместя нагръдникът от ефода.'
ot[ 2][28][29]='И Аарон да носи имената на Израилевите синове върху съдийския нагръдник на сърцето си, кога влиза в светилището, за постоянен спомен пред Господа. (И тури върху съдийския нагръдник витите верижки, тури на двата края на нагръдника, и тури двете гнезденца върху двете рамена на нарамника откъм лицето.)'
ot[ 2][28][30]='На съдийския нагръдник положи "урим" и "тумим", и те ще бъдат на Аароновото сърце, кога влиза (в светилището) пред лицето Господне; и Аарон винаги да носи на сърцето си "съда" на Израилевите синове пред лицето Господне.'
ot[ 2][28][31]='И направи горната риза за ефода цяла синя;'
ot[ 2][28][32]='в средата й отгоре трябва да има отвор за главата; около отвора й трябва да има тъкана обшивка, както има отворът на броня, за да се не дере;'
ot[ 2][28][33]='по полите й направи ябълки от синя, пурпурена и червена прежда (и от препреден висон), наоколо по полите й; (такива ябълки и) наоколо златни звънчета да има между тях:'
ot[ 2][28][34]='златно звънче и ябълка, златно звънче и ябълка, наоколо по полите на горната риза;'
ot[ 2][28][35]='нея да носи Аарон, кога служи, за да се слуша от него звънтене, като влиза в светилището пред лицето Господне и като излиза, за да не умре.'
ot[ 2][28][36]='И направи гладка плочица от чисто злато, и издълбай на нея, както издълбават на печат: "Светиня Господня",'
ot[ 2][28][37]='и я привържи със синя връвчица за кидара, за да бъде отпред на кидара;'
ot[ 2][28][38]='тя да бъде на Аароновото чело, и да носи Аарон върху си недостатъците на приносите, които посвещават Израилевите синове, и всички дарове, които те принасят; тя да бъде постоянно на челото му, за да благоволи Господ към тях.'
ot[ 2][28][39]='Направи хитона от висон и кидара от висон; направи и пояса везана работа;'
ot[ 2][28][40]='направи и на Аароновите синове хитони, направи им пояси, и превръзки за главата им направи, за слава и красота,'
ot[ 2][28][41]='и облечи с тях брата си Аарона и синовете му с него, и помажи ги, напълни ръцете им, и освети ги, за да Ми бъдат свещеници.'
ot[ 2][28][42]='И направи им долна ленена дреха, за прикриване телесната им голота от кръста до пищелите,'
ot[ 2][28][43]='и да ги носят Аарон и синовете му, кога влизат в скинията на събранието, или пристъпят към жертвеника да служат в светилището, за да не навлекат (върху си) грях и да не умрат. Това (да бъде) вечна наредба за него и за потомството му подир него.'
ot[ 2][29][ 0]='|ГЛАВА 29|'
ot[ 2][29][ 1]='Ето що трябва да извършиш над тях, за да ги посветиш за Мои свещеници: вземи един телец от воловете и два овена без недостатък,'
ot[ 2][29][ 2]='и безквасни хлябове, и безквасни пити, замесени с елей, и безквасни питки, намазани с елей: от пшенично брашно да ги направиш;'
ot[ 2][29][ 3]='и тури ги в една кошница и ги донеси в кошницата, заедно с телеца и двата овена.'
ot[ 2][29][ 4]='Аарона пък и синовете му доведи при входа на скинията на събранието и ги умий с вода.'
ot[ 2][29][ 5]='И вземи (свещените) одежди, и облечи Аарона с хитона и с горната риза, с ефода и с нагръдника, и препаши го с пояса връз ефода;'
ot[ 2][29][ 6]='на главата му тури кидар, а на кидара прикрепи венеца на светинята;'
ot[ 2][29][7]='и вземи помазен елей, и излей на главата му и го помажи.'
ot[ 2][29][ 8]='Доведи и синовете му и облечи ги с хитони;'
ot[ 2][29][ 9]='препаши ги с пояс, Аарона и синовете му, и тури им превръзки, та свещенството да им принадлежи според наредбата довеки; и напълни ръцете на Аарона и синовете му.'
ot[ 2][29][10]='След това докарай телеца пред скинията на събранието, и Аарон и синовете му да възложат ръцете си върху главата на телеца (пред Господа при вратата на скинията на събранието);'
ot[ 2][29][11]='и заколи телеца пред Господа при входа на скинията на събранието;'
ot[ 2][29][12]='вземи кръв от телеца и тури с пръста си на роговете на жертвеника, а всичка (останала) кръв излей в основите на жертвеника;'
ot[ 2][29][13]='вземи всичката тлъстина, която покрива вътрешностите, и булото от дроба, и двата бъбрека и тлъстината им, и тури на жертвеника да изгорят с пушек;'
ot[ 2][29][14]='а месото от телеца, кожата му и нечистотиите му изгори на огън извън стана: това е жертва за грях.'
ot[ 2][29][15]='След това вземи единия овен, и Аарон и синовете му да възложат ръцете си върху главата на овена;'
ot[ 2][29][16]='заколи овена, вземи му кръвта и поръси жертвеника от всички страни;'
ot[ 2][29][17]='разсечи овена на части, измий (във вода) вътрешностите му и пищелите му, и тури ги върху разсечените му части и върху главата му;'
ot[ 2][29][18]='и изгори целия овен върху жертвеника: това е всесъжение Господу, благоухание приятно, жертва Господу.'
ot[ 2][29][19]='Вземи и другия овен, и Аарон и синовете му да възложат ръцете си върху главата на овена;'
ot[ 2][29][20]='заколи овена, вземи от кръвта му и тури върху крайчеца на дясното Аароново ухо и върху крайчеца на дясното ухо на синовете му, и върху палеца на дясната им ръка, и върху палеца на дясната им нога; и поръси с кръвта жертвеника от всички страни;'
ot[ 2][29][21]='вземи от кръвта, която е на жертвеника, и от помазния елей, и поръси Аарона и одеждите му, и синовете му и одеждите на синовете му с него, - и ще бъдат осветени, той и одеждите му, и синовете му и одеждите им с тях.'
ot[ 2][29][22]='След това вземи от овена тлъстината и опашката, и тлъстината, която покрива вътрешностите, и булото от дроба и двата бъбрека и тлъстината по тях, дясната плешка (защото това е овен за връчване свещенство),'
ot[ 2][29][23]='и един кръгъл хляб, една елейна питка и една безквасна пита от кошницата, която е пред Господа;'
ot[ 2][29][24]='и сложи всичко връз ръцете на Аарона и връз ръцете на синовете му, и принеси това, с полюшване пред Господа;'
ot[ 2][29][25]='и вземи ги от ръцете им и изгори върху жертвеника с всесъжението, за благоухание пред Господа: това е жертва Господу.'
ot[ 2][29][26]='И вземи гърдите от овена на връчването, който е за Аарона, и донеси ги, с полюшване пред Господа, - и това ще бъде твой дял;'
ot[ 2][29][27]='и освети гърдите от приноса, които бяха полюлени, и плешката на възношението, която бе възнасяна, от овена на връчването, който е за Аарона и за синовете му, -'
ot[ 2][29][28]='и това да бъде за Аарона и за синовете му вечен дял от Израилевите синове, понеже това е възношение; това възношение трябва да бъде от Израилевите синове при мирните жертви (на Израилевите синове); тяхното възношение трябва да бъде за Господа.'
ot[ 2][29][29]='А свещените одежди, които са за Аарона, да преминат след него на синовете му, за да бъдат помазвани в тях и да им се връчва свещенство;'
ot[ 2][29][30]='седем дена да се облича с тях (великият) свещеник от синовете му, който го заместя и който влиза в скинията на събранието, за да служи в светилището.'
ot[ 2][29][31]='А овена на връчването вземи и месото му свари на свето място;'
ot[ 2][29][32]='и нека Аарон и синовете му изяждат месото на тоя овен и хляба от кошницата при вратата на скинията на събранието,'
ot[ 2][29][33]='понеже чрез това е извършено очистване, за да им бъде връчено свещенство и за да бъдат посветени; външен не бива да яде това, защото е светиня;'
ot[ 2][29][34]='ако от месото на връчването и от хляба остане до сутринта, изгори тоя остатък на огъня; не трябва да се яде това, понеже е светиня.'
ot[ 2][29][35]='И постъпи с Аарона и със синовете му във всичко тъй, както ти заповядах; седем дена наред пълни ръцете им.'
ot[ 2][29][36]='И телец за грях принасяй всеки ден за очистване, извършвай и жертва за грях върху жертвеника, за очистване самия жертвеник, и помажи го, за да бъде осветен;'
ot[ 2][29][37]='седем дена очиствай жертвеника, и освети го, и жертвеникът ще бъде велика светиня: всичко, що се допре до жертвеника, ще се освети.'
ot[ 2][29][38]='Ето какво ще принасяш върху жертвеника: две шилета (без недостатък) всеки ден, постоянно (за всякогашна жертва);'
ot[ 2][29][39]='едното шиле принасяй сутрин, а другото шиле принасяй вечер,'
ot[ 2][29][40]='и една десета ефа пшенично брашно, смесено с четвърт хин изстискан елей, а за възлияние - четвърт хин вино, за едното шиле;'
ot[ 2][29][41]='другото шиле принасяй вечер: с брашнян принос, както утринния, и с такова също възлияние го принасяй за приятно благоухание, за жертва Господу.'
ot[ 2][29][42]='Това да бъде постоянно всесъжение в родовете ви при вратата на скинията на събранието пред Господа, дето ще ви се явявам, за да говоря с тебе;'
ot[ 2][29][43]='там ще се явявам на Израилевите синове, и това място ще се освети с Моята слава.'
ot[ 2][29][44]='И ще осветя скинията на събранието и жертвеника; ще осветя Аарона и синовете му, за да Ми свещенодействуват;'
ot[ 2][29][45]='ще обитавам между Израилевите синове и ще им бъда Бог,'
ot[ 2][29][46]='и ще познаят, че Аз съм Господ, техен Бог, Който ги изведох от Египетската земя, за да обитавам сред тях. Аз съм Господ, техен Бог.'
ot[ 2][30][ 0]='|ГЛАВА 30|'
ot[ 2][30][ 1]='И направи кадилен жертвеник, от дърво ситим го направи:'
ot[ 2][30][ 2]='един лакът да бъде надлъж и един лакът нашир; той трябва да е четириъгълен; а на височина да е два лакти; от него да излизат роговете му;'
ot[ 2][30][ 3]='обкови го с чисто злато, - горната му част, страните му наоколо и роговете му; и направи наоколо му златен венец;'
ot[ 2][30][ 4]='под венеца му на двата негови ъгла направи две гривни от (чисто) злато; направи ги от двете му страни; в тях да се провират върлините, за да го носят с тях;'
ot[ 2][30][ 5]='върлините направи от дърво ситим и ги обкови със злато.'
ot[ 2][30][ 6]='И тури го пред завесата, която е пред ковчега на откровението, срещу очистилището, което е над ковчега на откровението, дето ще ти се явявам.'
ot[ 2][30][7]='На него Аарон да кади благовонно кадиво; всяка сутрин, кога приготвя кандилцата, да кади с кадивото;'
ot[ 2][30][ 8]='и кога Аарон пали кандилцата вечер, да кади с него; това е постоянно кадение пред Господа в родовете ви.'
ot[ 2][30][ 9]='Не принасяйте на него никакво друго кадиво, ни всесъжение, ни хлебен принос, и възлияние не изливайте върху него.'
ot[ 2][30][10]='Веднъж на година Аарон да извършва очищение над роговете му; с кръвта на очистителната жертва за грях да го очистя веднъж на година в родовете ви. Това е велика светиня пред Господа.'
ot[ 2][30][11]='Говори Господ още на Моисея и каза:'
ot[ 2][30][12]='преброявайки Израилевите синове, кога ги преглеждаш, нека всеки даде Господу откуп за душата си, при тяхното преброяване; и няма да бъде помежду им изтребителна пораза, кога ги преброяваш;'
ot[ 2][30][13]='всеки, който идва за преброяване, трябва да дава половина сикла, свещена сикла; в тая сикла има двайсет гери: половината сикла е принос Господу;'
ot[ 2][30][14]='всеки от двайсет години нагоре, който идва за преброяване, трябва да дава принос Господу;'
ot[ 2][30][15]='богатият не по-много, и сиромахът не по-малко от половина сикла трябва да дават принос Господу, за откуп на душите ви;'
ot[ 2][30][16]='и вземи откупното сребро от Израилевите синове и употребявай го за служба в скинията на събранието; това ще бъде спомен за Израилевите синове пред Господа, за откуп на душите ви.'
ot[ 2][30][17]='Говори още Господ на Моисея и каза:'
ot[ 2][30][18]='направи за миене умивалник от мед и подножката му от мед, постави го между скинията на събранието и жертвеника и налей в него вода;'
ot[ 2][30][19]='нека Аарон и синовете му умиват на него ръцете си и нозете си;'
ot[ 2][30][20]='кога влизат в скинията на събранието, нека се умиват с вода, за да не умрат; или, кога пристъпят към жертвеника за служба, за принасяне жертва Господу,'
ot[ 2][30][21]='нека те умиват ръцете си и нозете си с вода, за да не умрат; това да им бъде вечна наредба, нему и на потомците му в родовете им.'
ot[ 2][30][22]='Говори още Господ на Моисея и каза:'
ot[ 2][30][23]='вземи си най-добри благовонни вещества: самоток смирна - петстотин сикли, благовонна канела, колко половината от това, сиреч, двеста и петдесет, благовонна тръстика - двеста и петдесет,'
ot[ 2][30][24]='касия - петстотин сикли, според свещената сикла, и един хин маслинен елей;'
ot[ 2][30][25]='и от това направи миро за свещено помазване, маст смесена по изкуството на мироварец: това да бъде миро за свещено помазване;'
ot[ 2][30][26]='и помажи с него скинията на събранието и ковчега (на скинията) на откровението,'
ot[ 2][30][27]='трапезата и всичките й принадлежности, светилника и всичките му принадлежности и кадилния жертвеник,'
ot[ 2][30][28]='жертвеника за всесъжение и всичките му принадлежности, умивалника и подножката му;'
ot[ 2][30][29]='освети ги, и ще бъдат велика светиня: всичко, що се допре до тях, ще се освети;'
ot[ 2][30][30]='помажи и Аарона и синовете му и посвети ги, за да Ми бъдат свещеници.'
ot[ 2][30][31]='А на Израилевите синове кажи: това да Ми бъде миро за свещено помазване в родовете ви;'
ot[ 2][30][32]='тялото на други люде не бива да се помазва с него, и от същия състав не варете (за себе си) такова миро; то е светиня: светиня трябва да бъде за вас;'
ot[ 2][30][33]='който направи такова миро, или който помаже с такова външен човек, да бъде изтребен от народа си.'
ot[ 2][30][34]='Каза още Господ на Моисея, вземи си благовонни вещества: стакта, оних, миризлив халван и чист ливан, от всички по равно,'
ot[ 2][30][35]='и направи от тях с изкуството на мироварец кадилна смес, стрита, чиста, света,'
ot[ 2][30][36]='и счукай я ситно, и туряй от нея пред ковчега на откровението в скинията на събранието, дето ще ти се явявам: това ще бъде за вас велика светиня;'
ot[ 2][30][37]='по тая смес приготвено кадиво не правете за себе си: то да ти бъде светиня за Господа;'
ot[ 2][30][38]='който направи такова, за да кади с него, (тая душа) да бъде изтребена измежду народа си.'
ot[ 2][31][ 0]='|ГЛАВА 31|'
ot[ 2][31][ 1]='Говори още Господ на Моисея, думайки:'
ot[ 2][31][ 2]='ето, Аз определих по име Веселиила, син на Урия, Оров син, от Иудино коляно;'
ot[ 2][31][ 3]='и го изпълних с Дух Божий, с мъдрост и разум, със знание и с всяко изкуство,'
ot[ 2][31][ 4]='да работи със злато, сребро и мед (със синя, пурпурена и червена вълна и с препреден висон),'
ot[ 2][31][ 5]='да реже камъни за обковка и да изрязва дърво за всякаква работа;'
ot[ 2][31][ 6]='и ето, давам му за помощник Ахисамаховия син Ахолиав, от Даново коляно, и в сърцето на всеки мъдър ще вложа мъдрост, за да направят всичко, що ти заповядах:'
ot[ 2][31][7]='скинията на събранието и ковчега на откровението и очистилището над него, и всички принадлежности на скинията;'
ot[ 2][31][ 8]='трапезата и (всички) нейни принадлежности; светилника от чисто злато и всичките му принадлежности, и кадилния жертвеник;'
ot[ 2][31][ 9]='жертвеника за всесъжение и всичките му принадлежности, умивалника и подножката му;'
ot[ 2][31][10]='служебните одежди и свещените одежди на свещеник Аарона и одеждите на синовете му за свещена служба;'
ot[ 2][31][11]='помазния елей и благовонното кадиво за светилището - всичко тъй да направят, както Аз ти заповядах.'
ot[ 2][31][12]='Говори още Господ на Моисея и каза:'
ot[ 2][31][13]='кажи тъй на Израилевите синове: съботите Ми пазете, защото това е знак между Мене и вас в родовете ви, за да знаете, че Аз съм Господ, Който ви освещавам.'
ot[ 2][31][14]='Пазете съботата, защото тя е света за вас: който я оскверни, да бъде предаден на смърт; който в тоя ден върши работа, тая душа трябва да бъде изтребена измежду народа си.'
ot[ 2][31][15]='Шест дни да вършат работа, а в седмия е събота, почивка, посветена Господу: всеки, който върши работа в съботен ден, да бъде предаден на смърт.'
ot[ 2][31][16]='Нека Израилевите синове пазят съботата, празнувайки съботата в родовете си като вечен завет;'
ot[ 2][31][17]='това е знак между Мене и Израилевите синове навеки, защото в шест дни Господ сътвори небето и земята, а в седмия ден си почина и отдъхна.'
ot[ 2][31][18]='И когато (Бог) престана да говори с Моисея на планина Синай, даде му две плочи на откровението, каменни плочи, написани с Божи пръст.'
ot[ 2][32][ 0]='|ГЛАВА 32|'
ot[ 2][32][ 1]='Когато народът видя, че Моисей се забави да слезе от планината, събра се при Аарона и му рече: стани и направи ни бог, който да върви пред нас, понеже не знаем, какво стана с тоя човек - с Моисея, който ни изведе от Египетската земя.'
ot[ 2][32][ 2]='Аарон им каза: извадете златните обеци от ушите на жените си, на синовете си и на дъщерите си, и ми ги донесете.'
ot[ 2][32][ 3]='И всички извадиха златните обеци от ушите си и ги донесоха на Аарона.'
ot[ 2][32][ 4]='Той ги взе от ръцете им, и направи от тях излян телец, и го обдяла с длето. И те казаха: ето, Израилю, твоят бог, който те изведе от Египетската земя!'
ot[ 2][32][ 5]='Като видя това, Аарон съгради пред телеца жертвеник; и извика Аарон, като каза: утре е празник на Господа.'
ot[ 2][32][ 6]='На другия ден станаха рано и принесоха всесъжение и доведоха мирни жертви: и седна народът да яде и да пие, а после стана да играе.'
ot[ 2][32][7]='И рече Господ на Моисея: побързай да слезеш (оттука), защото твоят народ, който ти изведе от Египетската земя, се разврати;'
ot[ 2][32][ 8]='скоро се отклониха от пътя, който им Аз заповядах: направиха си излян телец и му се поклониха и принесоха му жертва и казаха: ето, Израилю, твоят бог, който те изведе от Египетската земя!'
ot[ 2][32][ 9]='И каза Господ на Моисея: Аз виждам тоя народ, и ето, той е народ твърдоглав;'
ot[ 2][32][10]='и тъй, остави Ме, да се разпали гневът Ми против тях, и ще ги изтребя и ще произведа многоброен народ от тебе.'
ot[ 2][32][11]='Но Моисей взе да моли Господа, своя Бог, и каза: да се не разпалва, Господи, гневът Ти против Твоя народ, който Ти изведе от Египетската земя с велика сила и с твърда ръка,'
ot[ 2][32][12]='за да не кажат египтяни: за зло ги изведе Той, за да ги убие в планините и да ги изтреби от лицето на земята; отвърни разпаления Си гняв и отмени погубването на Твоя народ;'
ot[ 2][32][13]='спомни си за Авраама, Исаака и Израиля (Иакова), Твои раби, на които Ти се кле в Себе Си, като каза: ще умножа и преумножа семето ви колкото небесните звезди, и цялата тая земя, за която говорих, ще дам на семето ви за вечно владение.'
ot[ 2][32][14]='И отмени Господ злочестината, за която каза, че ще стори на Своя народ.'
ot[ 2][32][15]='Тогава Моисей се обърна и слезе от планината; в ръце му бяха двете (каменни) плочи на откровението, написани от двете страни: и на едната и на другата страна бе писано;'
ot[ 2][32][16]='плочите бяха дело Божие, и писмото, издълбано на плочите, беше Божие писмо.'
ot[ 2][32][17]='И чу Иисус гласа на народа, който вдигаше шум, и каза на Моисея: бойовен вик в стана.'
ot[ 2][32][18]='Но (Моисей) отговори: това не е вик на победители, нито писък на победени; аз чувам глас на люде, които пеят.'
ot[ 2][32][19]='И когато наближи до стана и видя телеца и хора`та, пламна от гняв и хвърли от ръцете си плочите, та ги строши под планината;'
ot[ 2][32][20]='и грабна телеца, който бяха направили, изгори го в огъня и стри на прах, па го сипа във водата, и даде от нея да пият Израилевите синове.'
ot[ 2][32][21]='И каза Моисей на Аарона: какво ти е сторил тоя народ, та го вкара в голям грях?'
ot[ 2][32][22]='Аарон отговори (на Моисея): да се не разпалва гневът на господаря ми; ти знаеш тоя народ, че е буен.'
ot[ 2][32][23]='Те ми казаха: направи ни бог, който да върви пред нас; защото с Моисея, с тоя човек, който ни изведе от Египетската земя, не знаем какво стана.'
ot[ 2][32][24]='Аз пък им рекох: който има злато, да го снеме от себе си. (Те го снеха) и ми го дадоха; аз го хвърлих в огъня, и излезе тоя телец.'
ot[ 2][32][25]='Моисей видя, че тоя народ е необуздан, понеже Аарон го бе допуснал до необузданост за срам пред враговете му.'
ot[ 2][32][26]='И застана пред вратата на стана и каза: който е Господен, (нека дойде) при мен! И се събраха при него всички Левиеви синове.'
ot[ 2][32][27]='И той им рече: тъй говори Господ, Бог Израилев: турете всеки меча на бедрото си, преминете през стана от врата до врата и назад, и всеки да убива брата си, всеки приятеля си, всеки ближния си.'
ot[ 2][32][28]='Тогава Левиевите синове сториха според Моисеевата дума: и в оня ден паднаха от народа около три хиляди души.'
ot[ 2][32][29]='Защото Моисей (им) бе казал: посветете днес ръцете си Господу, всеки един от вас, дори с цената на сина си и брата си, та да ви изпроводи Той днес благословение.'
ot[ 2][32][30]='На другия ден Моисей каза на народа: вие сторихте голям грях; затова аз ще възлеза при Господа, дано загладя греха ви.'
ot[ 2][32][31]='Моисей се върна при Господа и каза: о, (Господи!) тоя народ направи голям грях, направи си бог от злато;'
ot[ 2][32][32]='прости им техния грях; ако ли не, изличи и мене из книгата Си, в която си ме записал.'
ot[ 2][32][33]='Господ каза на Моисея: ще излича из книгата Си оногова, който е съгрешил пред Мене.'
ot[ 2][32][34]='И тъй, иди, (слез,) води тоя народ, накъдето съм ти казал; ето Моят Ангел ще върви пред тебе, и в деня на посещението Ми ще ги посетя за греха им.'
ot[ 2][32][35]='И порази Господ народа за направения телец, който Аарон бе направил.'
ot[ 2][33][ 0]='|ГЛАВА 33|'
ot[ 2][33][ 1]='И каза Господ на Моисея: тръгни оттука ти и народът, който изведе от Египетската земя, и иди в земята, за която се клех на Авраама, Исаака и Иакова, думайки: на потомството ти ще я дам;'
ot[ 2][33][ 2]='и ще проводя пред тебе един (Свой) Ангел и ще пропъдя хананейци, аморейци, хетейци, ферезейци, (гергесейци,) евейци и иевусейци,'
ot[ 2][33][ 3]='(и той ще ви заведе) в земята, дето тече мед и мляко; защото Аз Сам няма да вървя помежду ви, за да ви не погубя по пътя, понеже вие сте твърдоглав народ.'
ot[ 2][33][ 4]='Народът, като чу тая страшна реч, разплака се, и никой си не тури накитите.'
ot[ 2][33][ 5]='Защото Господ бе казал на Моисея: кажи на Израилевите синове: вие сте твърдоглав народ; ако тръгна помежду ви, в един миг ще ви изтребя; и тъй, свалете си накитите; Аз ще видя, какво да правя с вас.'
ot[ 2][33][ 6]='Израилевите синове снеха своите накити при планина Хорив.'
ot[ 2][33][7]='А Моисей взе и си постави шатрата извън стана, надалеч от стана и я нарече скиния на събранието; и всеки, който диреше Господа, дохождаше в скинията на събранието, която се намираше извън стана.'
ot[ 2][33][ 8]='И колчем Моисей излизаше за в тая скиния, цял народ наставаше, и всеки стоеше пред входа на шатрата си и гледаше след Моисея, докле влезе в скинията.'
ot[ 2][33][ 9]='Когато пък Моисей влизаше в скинията, облачният стълб се спущаше и заставаше при входа на скинията, и (Господ) говореше с Моисея.'
ot[ 2][33][10]='И целият народ виждаше облачния стълб, който стоеше при входа на скинията; и целият народ ставаше, и се покланяше всеки при входа на шатрата си.'
ot[ 2][33][11]='Тогава Господ говореше лице с лице с Моисея, като да говореше някой с приятеля си; и той се връщаше в стана, а неговият служител Иисус, син Навинов, момък, не се отлъчваше от скинията.'
ot[ 2][33][12]='Моисей рече на Господа: ето, Ти ми говориш: води` тоя народ, а ми не яви, кого ще пратиш с мене, ако и да каза: "Аз те знам по име, и ти спечели благоволение в Моите очи";'
ot[ 2][33][13]='и тъй, ако съм спечелил благоволение в Твоите очи, моля, открий ми пътя Си, за да Те позная, за да спечеля благоволение в Твоите очи; и помисли, че тия люде са Твой народ.'
ot[ 2][33][14]='(Господ му) каза: Сам Аз ще вървя (пред тебе) и ще те заведа в покоище.'
ot[ 2][33][15]='Отговори Му (Моисей): ако не дойдеш Ти Сам (с нас), то и не ни извеждай оттука;'
ot[ 2][33][16]='защото, по какво ще познаем, че аз и Твоят народ сме спечелили благоволение в Твоите очи? нали по това, ако дойдеш Ти с нас? Тогава аз и Твоят народ ще бъдем по-славни от всеки народ на земята.'
ot[ 2][33][17]='И Господ рече на Моисея: и това, което ти каза, ще сторя, защото ти спечели благоволение в Моите очи, и Аз те зная по име.'
ot[ 2][33][18]='(Моисей) каза: покажи ми славата Си.'
ot[ 2][33][19]='Отговори (Господ на Моисея): Аз ще направя да мине пред тебе всичката Ми слава и ще провъзглася името на Иехова пред тебе; и който е за помилване, ще го помилвам, който е за съжаляване, ще го съжаля.'
ot[ 2][33][20]='И после каза: лицето Ми не можеш видя, защото не може човек да Ме види и да остане жив.'
ot[ 2][33][21]='И каза Господ: ето място при Мене: застани на тая скала.'
ot[ 2][33][22]='И кога минава славата Ми, Аз ще те туря в пукнатината на скалата и ще те покрия с ръката Си, докле отмина;'
ot[ 2][33][23]='и кога Си сваля ръката, ти ще Ме видиш изотзад, а лицето Ми няма да бъде видимо (за тебе).'
ot[ 2][34][ 0]='|ГЛАВА 34|'
ot[ 2][34][ 1]='И каза Господ на Моисея: издялай си две каменни плочи като първите, (и възлез при Мене на планината,) и Аз ще напиша върху тия плочи думите, каквито бяха върху първите плочи, които ти строши;'
ot[ 2][34][ 2]='и бъди готов за утре, и качи се утре на планина Синай и застани пред Мене там, навръх планината;'
ot[ 2][34][ 3]='ала никой да не възлиза с тебе, и никой да се не вестява по цялата планина; дори добитък, дребен и едър, не бива да пасе близо до тая планина.'
ot[ 2][34][ 4]='Тогава Моисей издяла две каменни плочи като първите, стана сутринта рано, и възлезе на Синай планина, както му заповяда Господ; и взе в ръцете си двете каменни плочи.'
ot[ 2][34][ 5]='И слезе Господ в облак, и се спря там близо до него и провъзгласи името на Иехова.'
ot[ 2][34][ 6]='И премина Господ пред лицето му и извика: Господ, Господ, Бог човеколюбивий и милосърдний, дълготърпеливий, многомилостивий и истинний,'
ot[ 2][34][7]='Който пази (правдата и показва) милост в хиляди поколения, Който прощава вина, престъпление и грях, ала не оставя без наказание, Който за вината на бащите наказва децата и децата на децата до трета и четвърта рода.'
ot[ 2][34][ 8]='Моисей веднага падна на земята и се поклони (Богу),'
ot[ 2][34][ 9]='и каза: ако съм придобил благоволение в очите Ти, Господи, нека дойде Господ между нас; защото тоя народ е твърдоглав; прости беззаконията ни и греховете ни и направи нас Твое наследие.'
ot[ 2][34][10]='Отговори (Господ на Моисея): ето, Аз сключвам завет: пред целия ти народ ще направя чудеса, каквито не са станали по цяла земя и у никой народ; и ще види целият народ, между който се намираш ти, делото Господне, защото страшно ще бъде онова, което Аз ще сторя за тебе;'
ot[ 2][34][11]='пази това, що ти заповядвам сега: ето, Аз изпъждам от лицето ти аморейци, хананейци, хетейци, ферезейци, евейци (гергесейци) и иевусейци;'
ot[ 2][34][12]='внимавай да не влизаш в съюз с жителите на земята, в която ще идеш, за да не станат те примка посред вас.'
ot[ 2][34][13]='Жертвениците им съборете, идолите им строшете, свещените им дъбрави изсечете (и изваянията на боговете им в огън изгорете),'
ot[ 2][34][14]='защото не бива да се покланяш на други бог, освен на Господа (Бога), понеже името Му е "ревнивец"; Той е Бог ревнивец.'
ot[ 2][34][15]='Не влизай в съюз с жителите на оная земя, та, кога те блудствуват подир боговете си и принасят жертви на боговете си, да не поканят и тебе, и да не вкусиш от жертвите им;'
ot[ 2][34][16]='и не взимай от дъщерите им жени за синовете си (и дъщерите си не давай за жени на синовете им), да не би дъщерите им, като блудствуват подир боговете си, да вкарат и синовете ти в блудство подир боговете им.'
ot[ 2][34][17]='Не си прави излеяни богове.'
ot[ 2][34][18]='Пази празника Безквасници: седем дена да ядеш, както съм ти заповядал, безквасен хляб в определеното време на месец авив, защото в месец авив излезе ти от Египет.'
ot[ 2][34][19]='Всичко, що разтваря утроба, е Мое, както и всяко мъжко от целия ти добитък, от говеда и овци, що разтваря утроба.'
ot[ 2][34][20]='А първородното от ослите заменявай с агне; ако ли го не замениш, откупи го; всички първородни от синовете ти откупвай; да се не явяват пред лицето Ми с празни ръце.'
ot[ 2][34][21]='Шест дни работи, а в седмия ден си почивай; почивай си и през време на сеитба и жетва.'
ot[ 2][34][22]='Празнувай празника на седмиците, празника на първите плодове от пшеничната жетва и празника на беритбата в края на годината;'
ot[ 2][34][23]='три пъти на година всичкият ти мъжки пол да се явява пред лицето на Иехова, Господа Бога Израилев,'
ot[ 2][34][24]='защото Аз ще разгоня народите от лицето ти и ще разширя границите ти, и никой няма да пожелае земята ти, ако се явяваш пред лицето на Господа, твоя Бог, три пъти на година.'
ot[ 2][34][25]='Кръвта от жертвата Ми върху квасник не изливай, и жертвата на празник Пасха да не пренощува до сутринта.'
ot[ 2][34][26]='Най-първите плодове от земята си принасяй в дома на Господа, твоя Бог. Не вари яре в майчиното му мляко.'
ot[ 2][34][27]='Каза още Господ на Моисея: напиши си тия думи, защото с тия думи Аз сключвам завет с тебе и с Израиля.'
ot[ 2][34][28]='И престоя там (Моисей) при Господа четирийсет дни и четирийсет нощи, без да яде хляб и без да пие вода; и написа (Моисей) върху плочите думите на завета, десетте заповеди.'
ot[ 2][34][29]='Когато Моисей се връщаше от планина Синай и държеше в ръце двете плочи на откровението, слизайки от планината, Моисей не знаеше, че лицето му изпущаше зари, понеже Бог бе говорил с него.'
ot[ 2][34][30]='Аарон и всички Израилеви синове видяха Моисея, и ето, лицето му светеше, и те се бояха да се приближат до него.'
ot[ 2][34][31]='Тогава Моисей ги повика, и дойдоха при него Аарон и всички началници на народа, и Моисей говори с тях.'
ot[ 2][34][32]='След това се приближиха (до него) всички Израилеви синове, и той им предаде всичко, що му бе говорил Господ на Синай планина.'
ot[ 2][34][33]='И когато Моисей престана да говори с тях, турна на лицето си покривало.'
ot[ 2][34][34]='А колчем Моисей влезеше пред лицето на Господа да говори с Него, снимаше покривалото, докато излезеше; а като излезеше, разказваше пред Израилевите синове всичко, що бе заповядано (нему от Господа).'
ot[ 2][34][35]='И видяха Израилевите синове, че Моисеевото лице свети; и Моисей пак туряше покривалото на лицето си, докато влезеше да говори с Бога.'
ot[ 2][35][ 0]='|ГЛАВА 35|'
ot[ 2][35][ 1]='И събра Моисей цялото общество Израилеви синове и им каза: ето какво заповяда Господ да правите:'
ot[ 2][35][ 2]='шест дена вършете работа, а седмият ден да бъде за вас свет, събота, почивка Господу: всеки, който върши тогава работа, да бъде предаден на смърт;'
ot[ 2][35][ 3]='в съботен ден не кладете огън в никое от вашите жилища. (Аз съм Господ.)'
ot[ 2][35][ 4]='Каза още Моисей на цялото общество Израилеви синове: ето що заповяда Господ:'
ot[ 2][35][ 5]='направете от това, що имате, принос Господу: всеки що му сърце дава, нека принесе принос Господу, злато, сребро, мед,'
ot[ 2][35][ 6]='синя, пурпурена и червена вълна, висон (препреден) и козина,'
ot[ 2][35][7]='овнешки червени кожи и сини кожи, и дърво ситим,'
ot[ 2][35][ 8]='и елей за светилника, и аромати за помазен елей и за благовонно кадило,'
ot[ 2][35][ 9]='камък оникс и камъни за влагане в ефода и нагръдника.'
ot[ 2][35][10]='И всеки от вас, мъдър по сърце, нека дойде и направи всичко, що е заповядал Господ:'
ot[ 2][35][11]='скинията, нейните платнища и горното й покривало, кукичките и дъските й, върлините й, стълбовете й и подножките й,'
ot[ 2][35][12]='ковчега и върлините му, очистилището и завесата за преграда (и завесите на двора и стълбовете му, и смарагдовите камъни и тимяна и помазния елей),'
ot[ 2][35][13]='трапезата и върлините й и всичките й принадлежности, и хлябовете на предложението,'
ot[ 2][35][14]='и светилника за осветление с (всички) негови принадлежности, и кандилцата му и светилния елей,'
ot[ 2][35][15]='и кадилния жертвеник, и върлините му, и помазния елей, и благовонното кадило, и завесата при входа на скинията,'
ot[ 2][35][16]='жертвеника за всесъжение и медната му решетка, и върлините му и всичките му принадлежности, умивалника и подножките му,'
ot[ 2][35][17]='завесите на двора; стълбовете му и подножките им и завесата на дворния вход,'
ot[ 2][35][18]='коловете на скинията и коловете на двора и въжата им,'
ot[ 2][35][19]='служебните одежди за служба в светилището и свещените одежди на свещеник Аарона и одеждите на синовете му за свещенодействие.'
ot[ 2][35][20]='Тогава цялото общество Израилеви синове си отиде от Моисея.'
ot[ 2][35][21]='И дохождаха всички, на които сърце теглеше към това, и всички, които духът разполагаше, и принасяха приноси Господу за сглобяване скинията на събранието и за всички при нея служби и за (всички) свещени одежди;'
ot[ 2][35][22]='и дохождаха мъже с жените си, и всички, според колкото им сърце даваше, принасяха халчици, обеци, пръстени и нанизи, всякакви златни вещи, всеки, който само искаше да принесе злато Господу;'
ot[ 2][35][23]='и всеки, който имаше синя, пурпурена и червена вълна, висон и козина, червени овнешки кожи, сини кожи, принасяше ги;'
ot[ 2][35][24]='и всеки, който жертвуваше сребро, или мед, принасяше го дар Господу; и всеки, който имаше дърво ситим, принасяше го за всяка потреба на скинията;'
ot[ 2][35][25]='и всички жени, мъдри по сърце, предяха с ръцете си и принасяха синя, пурпурена и червена прежда и висон;'
ot[ 2][35][26]='и всички жени, на които сърце теглеше, и които умееха да предат, предяха козина;'
ot[ 2][35][27]='а началниците принасяха ониксов камък и камъни за влагане в ефода и нагръдника,'
ot[ 2][35][28]='също и елей за светилника и аромати за съставяне помазен елей и за благовонно кадило;'
ot[ 2][35][29]='и всички мъже и жени от Израилевите синове, на които сърце теглеше да принасят за всяко нещо, което Господ чрез Моисея заповяда да се направи, принасяха доброволен дар Господу.'
ot[ 2][35][30]='И каза Моисей на Израилевите синове: ето, Господ определи по име Веселиила, син на Урия, Оров син, от Иудино коляно,'
ot[ 2][35][31]='и го изпълни с Дух Божий, с мъдрост, с разум, със знание и с всяко изкуство,'
ot[ 2][35][32]='да стъкмява изкусни платове, да работи със злато, сребро и мед,'
ot[ 2][35][33]='и да реже камъни за обковка, да изрязва дърво, и да прави всякакви художествени изделия;'
ot[ 2][35][34]='па вложи в неговото сърце и в сърцето на Ахолиава, син Ахисамахов, от Даново коляно, способност да учат други;'
ot[ 2][35][35]='Той изпълни сърцето им с мъдрост да правят (за светилището) всяка работа на резбар и на изкусен тъкач и везач по син, пурпурен, червен и висонов плат, и на тъкачи, които правят всякакви работи и тъкат изкусни платове.'
ot[ 2][36][ 0]='|ГЛАВА 36|'
ot[ 2][36][ 1]='Тогава почна да работи Веселиил и Ахолиав и всички мъдри по сърце, на които Господ даде мъдрост и разум, за да умеят да работят всякаква работа, потребна за светилището, както бе заповядал Господ.'
ot[ 2][36][ 2]='И повика Моисей Веселиила и Ахолиава и всички мъдри по сърце, на които Господ даде мъдрост, и всички, на които сърце теглеше, да се заемат за работа и да работят.'
ot[ 2][36][ 3]='И те взеха от Моисея всички приноси, които Израилевите синове бяха принесли, за (всички) потреби на светилището, за да работят. А в също време продължаваха още да носят при Моисея доброволни дарове всяка сутрин.'
ot[ 2][36][ 4]='Тогава дойдоха всички мъдри по сърце, които приготвяха всякакви работи за светилището, всеки дойде от работата си, що работеше,'
ot[ 2][36][ 5]='и говориха на Моисея, като казаха: народът принася много повече отколко е нужно за работите, които заповяда Господ да се направят.'
ot[ 2][36][ 6]='И заповяда Моисей, и обявиха в стана: ни мъж, ни жена да не правят вече нищо за принос в светилището; и народът престана да принася.'
ot[ 2][36][7]='Имаше доста принесено за всякакви работи, които трябваше да се направят, дори оставаше и лишно.'
ot[ 2][36][ 8]='Тогава всички мъдри по сърце, които се занимаваха с направа на скинията, приготвиха десет платнища от препреден висон и от синя, пурпурена и червена вълна; и по тях направиха херувими изкусна работа;'
ot[ 2][36][ 9]='дължината на всяко платнище беше двайсет и осем лакти, и широчината на всяко платнище четири лакти: всички платнища бяха една мярка.'
ot[ 2][36][10]='И Веселиил съедини петте платнища едно с друго, и петте други платнища съедини едно с друго.'
ot[ 2][36][11]='И направи сини петлици по ивата на едното платнище, дето то се съединява с другото; такива той направи и по ивата на последното платнище, за да го съедини с другото;'
ot[ 2][36][12]='петдесет петлици направи на едното платнище и петдесет петлици направи по ивата на платнището, дето то се съединява с другото; тия петлици се спосрещаха една с друга;'
ot[ 2][36][13]='и направи петдесет златни кукички и с кукичките съедини едно платнище с друго, и стана скинията едно цяло.'
ot[ 2][36][14]='После направи платнища от козина за покриване скинията; такива платнища направи единайсет;'
ot[ 2][36][15]='едното платнище беше дълго трийсет лакти, а широко четири лакти; единайсетте платнища бяха една мярка.'
ot[ 2][36][16]='И съедини пет платнища отделно и шест платнища отделно.'
ot[ 2][36][17]='И направи петдесет петлици по ивата на крайното платнище, дето се съединява с другото, и петдесет петлици направи по ивата на платнището, което се съединява с другото;'
ot[ 2][36][18]='и направи петдесет медни кукички, за да съединяват покрива, та да стане едно цяло.'
ot[ 2][36][19]='И направи за скинията покривка от червено боядисани овнешки кожи и покривало за отгоре от сини кожи.'
ot[ 2][36][20]='И направи от дърво ситим дъски за скинията, за да стоят право:'
ot[ 2][36][21]='всяка дъска беше десет лакти дълга, а един и половина лакът широка;'
ot[ 2][36][22]='всяка дъска имаше по два зъба, един срещу друг: тъй направи той с всички дъски на скинията.'
ot[ 2][36][23]='И направи за скинията двайсет такива дъски за южната страна;'
ot[ 2][36][24]='направи и четирийсет сребърни подножки под двайсетте дъски: две подножки под една дъска за двата й зъба, и две подножки под друга дъска за двата й зъба.'
ot[ 2][36][25]='И за другата страна на скинията към север направи двайсет дъски'
ot[ 2][36][26]='и четирийсет сребърни подножки: две подножки под една дъска, и две подножки под друга дъска.'
ot[ 2][36][27]='А за задната страна на скинията, към запад, направи шест дъски;'
ot[ 2][36][28]='направи и две дъски за ъгъла в скинията на задната страна;'
ot[ 2][36][29]='и те бяха съединени отдолу и съединени отгоре с една гривна; тъй направи той с тях двете на двата ъгъла;'
ot[ 2][36][30]='и тъй, имаше осем дъски и шестнайсет сребърни подножки, по две подножки под всяка дъска.'
ot[ 2][36][31]='И направи върлини от дърво ситим: пет за дъските от едната страна на скинията,'
ot[ 2][36][32]='пет върлини за дъските на другата страна на скинията и пет върлини за дъските на задната страна на скинията.'
ot[ 2][36][33]='И направи вътрешната върлина да минава през средата на дъските от единия край до другия;'
ot[ 2][36][34]='а дъските обкова със злато, и гривните, в които се провират върлините, направи от злато, и върлините обкова със злато.'
ot[ 2][36][35]='И направи завеса от синя, пурпурена и червена вълна и от препреден висон, и по нея направи херувими изкусна работа;'
ot[ 2][36][36]='и направи за нея четири стълба от ситим и ги обкова със злато; направи и златни кукички, и изля за стълбовете четири сребърни подножки.'
ot[ 2][36][37]='И направи завеса за входа на скинията от синя, пурпурена и червена вълна и от препреден висон везана работа,'
ot[ 2][36][38]='и пет стълба за нея с кукички; и обкова върховете им и скобите им със злато и изля пет медни подножки.'
ot[ 2][37][ 0]='|ГЛАВА 37|'
ot[ 2][37][ 1]='И направи Веселиил ковчег от дърво ситим: дължината му беше два лакти и половина, широчината му - лакът и половина, и височината му - лакът и половина;'
ot[ 2][37][ 2]='и го обкова отвътре и отвън с чисто злато и наоколо му направи златен венец;'
ot[ 2][37][ 3]='и изля за него четири златни гривни, за четирите му долни ъгли: две гривни на едната му страна, и две гривни на другата му страна.'
ot[ 2][37][ 4]='И направи върлини от дърво ситим и ги обкова със злато;'
ot[ 2][37][ 5]='и провря върлините в гривните, отстрани на ковчега, за да се носи ковчегът.'
ot[ 2][37][ 6]='И направи очистилище от чисто злато: дължината му беше два лакти и половина, а широчината му - лакът и половина.'
ot[ 2][37][7]='И направи два херувима от злато; изковани ги направи на двата края на очистилището,'
ot[ 2][37][ 8]='единия херувим на единия край, а другия херувим на другия край: направи херувимите да се издават от двата края на очистилището.'
ot[ 2][37][ 9]='И херувимите бяха с разперени крила отгоре, като покриваха с крилата си очистилището, а лицата им бяха едно срещу друго; лицата на херувимите гледаха към очистилището.'
ot[ 2][37][10]='И направи трапеза от дърво ситим, два лакти дълга, лакът широка и лакът и половина висока,'
ot[ 2][37][11]='и я обкова с чисто злато, и наоколо й направи златен венец;'
ot[ 2][37][12]='и наоколо й направи страни`ци колкото една длан, а по страни`ците й направи златен венец.'
ot[ 2][37][13]='И изля за нея четири златни гривни и прикрепи гривните на четирите ъгли, при четирите й крака;'
ot[ 2][37][14]='и при страни`ците имаше гривни, за да се провират върлините за носене на трапезата.'
ot[ 2][37][15]='И направи върлини от дърво ситим за носене на трапезата и ги покри със злато.'
ot[ 2][37][16]='После направи от чисто злато съдове, отредени за трапезата: блюда, кадилници, шулци и чаши, за да се прави възлияние с тях.'
ot[ 2][37][17]='И направи светилник от чисто злато; кована работа направи светилника; стъблата му, вейките му, чашките му, ябълчиците му и цветята му излизаха от него;'
ot[ 2][37][18]='от страните му излизаха шест вейки: три вейки на светилника от едната му страна, и три вейки на светилника от другата му страна;'
ot[ 2][37][19]='три чашки като миндалов цвят, една ябълчица и цветя имаше на една вейка; и три чашки като миндалов цвят, една ябълчица и цветя имаше на друга вейка; тъй имаше на всички шест вейки, които излизаха от светилника.'
ot[ 2][37][20]='А на стъблото на светилника имаше четири чашки като миндалов цвят с ябълчици и цветя:'
ot[ 2][37][21]='на шестте вейки, които излизаха от него, имаше една ябълчица под първите две вейки, една ябълчица под вторите две вейки, и пак една ябълчица под третите две вейки;'
ot[ 2][37][22]='ябълчиците и вейките им излизаха от него; той беше изкован цял-целеничък от чисто злато.'
ot[ 2][37][23]='И направи му седем кандилца, а също и щипци и пепелници за него от чисто злато;'
ot[ 2][37][24]='направи го с всичките му принадлежности от един талант чисто злато.'
ot[ 2][37][25]='И направи кадилния жертвеник от дърво ситим: лакът дълъг и лакът широк, четириъгълен, два лакти висок; от него излизаха роговете му;'
ot[ 2][37][26]='и го обкова с чисто злато: горната му част и страните му наоколо и роговете му; и направи наоколо златен венец;'
ot[ 2][37][27]='под венеца му на двата негови ъгла направи две златни гривни, направи ги от двете му страни, за да провира в тях върлините, та да се носи;'
ot[ 2][37][28]='върлините направи от дърво ситим и ги обкова със злато.'
ot[ 2][37][29]='И направи миро за свещено помазване и благовонно кадиво, чисто, с изкуството на мироварец.'
ot[ 2][38][ 0]='|ГЛАВА 38|'
ot[ 2][38][ 1]='И направи жертвеника на всесъжението от дърво ситим, пет лакти дълъг и пет лакти широк, четириъгълен, и три лакти висок;'
ot[ 2][38][ 2]='и направи рогове на четирите му ъгли, тъй че роговете излизаха от него, и го обкова с мед.'
ot[ 2][38][ 3]='И направи всички принадлежности на жертвеника: котлета, лопатки, чаши, вилици и въгленици; всичките му принадлежности направи от мед.'
ot[ 2][38][ 4]='И направи за жертвеника медна решетка като мрежа, и я тури в него отдолу до половината му;'
ot[ 2][38][ 5]='и направи четири гривни на четирите ъгли на медната решетка, за да се провират върлините.'
ot[ 2][38][ 6]='И направи върлините от дърво ситим, и ги обкова с мед,'
ot[ 2][38][7]='и провря върлините в гривните отстрани на жертвеника, за да го носят с тях; направи го от дъски, празен отвътре.'
ot[ 2][38][ 8]='И направи умивалника от мед и подножката му от мед с изящни изображения, които красяха входа на скинията на събранието.'
ot[ 2][38][ 9]='Направи и двора: от южната страна, към пладне, завесите му бяха от препреден висон, сто лакти дълги;'
ot[ 2][38][10]='стълбове за тях имаше двайсет, и медни подножки - двайсет; кукичките на стълбовете и скобите им бяха от сребро.'
ot[ 2][38][11]='И откъм северната страна завесите бяха сто лакти; стълбове за тях имаше двайсет, и медни подножки - двайсет; кукичките на стълбовете и скобите бяха от сребро.'
ot[ 2][38][12]='И откъм западната страна завесите бяха петдесет лакти: стълбове за тях имаше десет, и подножки - десет; кукичките на стълбовете и скобите им бяха от сребро.'
ot[ 2][38][13]='И от предната страна към изток завесите бяха петдесет лакти.'
ot[ 2][38][14]='За едната страна на дворните врата завесите бяха петнайсет лакти; стълбове за тях имаше три, и подножки - три.'
ot[ 2][38][15]='И за другата страна (от двете страни на дворната врата) завесите бяха петнайсет лакти; стълбове за тях имаше три, и подножки - три.'
ot[ 2][38][16]='Всички завеси в двора наоколо бяха от препреден висон,'
ot[ 2][38][17]='а подножките на стълбовете - от мед; кукичките на стълбовете и скобите им - от сребро; а върховете им бяха обковани със сребро, и всички стълбове на двора бяха съединени със сребърни връзки.'
ot[ 2][38][18]='А завесата на дворните врата бе везана работа от синя, пурпурена и червена вълна и от препреден висон, навсякъде дълга двайсет лакти, висока пет лакти, както и завесите на двора;'
ot[ 2][38][19]='и стълбове за тях имаше четири, и медни подножки - четири; кукичките им бяха сребърни, а върховете им - обковани със сребро, и скобите им сребърни.'
ot[ 2][38][20]='Всички колове около скинията и двора бяха медни.'
ot[ 2][38][21]='Ето изброено онова, що бе употребено за скинията на откровението и направено по заповед на Моисея чрез левитите, под надзора на Итамара, син на свещеник Аарона.'
ot[ 2][38][22]='А всичко, що Господ заповяда на Моисея, направи Веселиил, син на Урия, син Оров, от Иудино коляно,'
ot[ 2][38][23]='и с него Ахолиав, син Ахисамахов, от Даново коляно, резбар, изкусен тъкач и везач на син, пурпурен, червен и висонов плат.'
ot[ 2][38][24]='Всичкото злато, употребено в работа за всички принадлежности на светилището, злато, принесено в дар, беше двайсет и девет таланта и седемстотин и трийсет сикли, свещени сикли;'
ot[ 2][38][25]='а среброто от преброените лица на обществото беше сто таланта и хиляда седемстотин седемдесет и пет сикли, свещени сикли:'
ot[ 2][38][26]='по половина сикла на човек, пресметнато според свещената сикла, от всекиго, който идва за преброяване, от двайсет години и нагоре, именно, от шестстотин и три хиляди и петстотин и петдесет души.'
ot[ 2][38][27]='Сто таланта сребро бе употребено за изливане подножките на светилището и подножките на завесите; сто подножки от сто таланта, по талант за подножка;'
ot[ 2][38][28]='а от хиляда седемстотин седемдесет и пет сикли той направи кукички за стълбовете и обкова върховете им и направи за тях скоби.'
ot[ 2][38][29]='А принесената в дар мед беше седемдесет таланта и две хиляди и четиристотин сикли;'
ot[ 2][38][30]='от нея той направи подножки за стълбовете при входа в скинията на свидетелството, и меден жертвеник, и медна решетка за него, и всички съдове на жертвеника,'
ot[ 2][38][31]='и подножките за стълбовете на целия двор и подножките за стълбовете на дворните врата, и всички колове на скинията и всички колове около двора.'
ot[ 2][39][ 0]='|ГЛАВА 39|'
ot[ 2][39][ 1]='А от синя, пурпурена и червена вълна направиха служебни одежди за служене в светилището; направиха и свещени одежди за Аарона, както бе заповядал Господ на Моисея.'
ot[ 2][39][ 2]='И направи ефод от злато, от синя, пурпурена и червена вълна и от препреден висон:'
ot[ 2][39][ 3]='изковаха листи от злато и ги нарязаха на нишки, за да ги втъкат между сините, пурпурените, червените и висоновите нишки, - всичко изкусна работа;'
ot[ 2][39][ 4]='и направиха му нарамници за свързване; той беше свързан на двата си края.'
ot[ 2][39][ 5]='И поясът на ефода, който беше отгоре му, еднаква с него работа, бе направен от злато, от синя, пурпурена и червена вълна и препреден висон, както бе заповядал Господ на Моисея.'
ot[ 2][39][ 6]='И изработиха ониксови камъни, и ги вложиха в златни гнезденца и издълбаха на тях имената на Израилевите синове, както се дълбае на печат;'
ot[ 2][39][7]='и ги вложи в нарамниците на ефода, за спомен на Израилевите синове, както бе заповядал Господ на Моисея.'
ot[ 2][39][ 8]='И направи нагръдник изкусна работа, също такава работа като ефода, от злато, от синя, пурпурена и червена вълна и от препреден висон:'
ot[ 2][39][ 9]='той бе четириъгълен; нагръдника направиха двоен, една педя дълъг и една педя широк, той беше двоен;'
ot[ 2][39][10]='и наредиха по него четири реда камъни; наред: рубин, топаз, изумруд, - това е първи ред;'
ot[ 2][39][11]='втори ред: антракс, сапфир и елмаз;'
ot[ 2][39][12]='трети ред: опал, ахат и аметист;'
ot[ 2][39][13]='четвърти ред: хризолит, оникс и яспис; те бяха вложени в златни гнезденца.'
ot[ 2][39][14]='Камъните бяха според броя на имената на Израилевите синове: те бяха дванайсет, според броя на имената им, и на всеки от тях беше издълбано, като на печат, по едно име, за дванайсетте колена.'
ot[ 2][39][15]='На нагръдника направиха вити верижки плетена работа от чисто злато;'
ot[ 2][39][16]='и направиха две златни гнезденца и две златни халчици и прикрепиха двете халчици за двата края на нагръдника;'
ot[ 2][39][17]='и закачиха двете плетени златни верижки за двете халчици по краищата на нагръдника,'
ot[ 2][39][18]='а двата края на двете верижки прикрепиха към двете гнезденца и ги прикрепиха към нарамниците на ефода откъм лицето му;'
ot[ 2][39][19]='направиха още две златни халчици и прикрепиха към двата други края на нагръдника върху ръба, към ефода, отвътре;'
ot[ 2][39][20]='и направиха още две златни халчици и ги прикрепиха към двата нарамника на ефода отдолу, откъм лицето му, дето се съединява над пояса на ефода;'
ot[ 2][39][21]='и вързаха нагръдника с халчиците му за халчиците на ефода с връвчица от синя вълна, за да стои над пояса на ефода, и да се не отместя нагръдникът от ефода, както Господ бе заповядал на Моисея.'
ot[ 2][39][22]='И за ефода направи горна риза, тъкана, цяла от синя вълна,'
ot[ 2][39][23]='и в средата на горната риза направи отвор, като отвора на броня, и наоколо му обшивка, за да се не съдира;'
ot[ 2][39][24]='по полите на горната риза направиха ябълки от синя, пурпурена и червена вълна;'
ot[ 2][39][25]='и направиха звънчета от чисто злато и окачиха звънчетата между ябълките наоколо по полите на горната риза:'
ot[ 2][39][26]='звънче и ябълка, звънче и ябълка, наоколо по полите на горната риза за служене, както Господ бе заповядал на Моисея.'
ot[ 2][39][27]='И направиха за Аарона и за синовете му тъкани хитони от висон,'
ot[ 2][39][28]='и кидар от висон, и превръзки за глава от висон, и долна ленена дреха от препреден висон,'
ot[ 2][39][29]='и пояс от препреден висон и от синя, пурпурена и червена вълна, везана работа, както Господ бе заповядал на Моисея.'
ot[ 2][39][30]='И направиха гладка плочица, венец на светинята, от чисто злато, и издълбаха на нея писмо, както издълбават на печат: "Светиня Господня";'
ot[ 2][39][31]='и вързаха за нея синя вълнена връвчица, та да се връзва о кидара отгоре, както Господ бе заповядал на Моисея.'
ot[ 2][39][32]='Тъй се свърши цялата работа за скинията на събранието, и Израилевите синове направиха всичко: както Господ бе заповядал на Моисея, тъй и направиха.'
ot[ 2][39][33]='И донесоха при Моисея скинията, покривката и всичките й принадлежности, кукичките й, дъските й, върлините й, стълбовете й и подножките й,'
ot[ 2][39][34]='покривката от овнешки червени кожи и покривката от сини кожи и завесата, която закриваше,'
ot[ 2][39][35]='ковчега на откровението и върлините му и очистилището,'
ot[ 2][39][36]='трапезата с всичките й принадлежности и хлябовете на предложението,'
ot[ 2][39][37]='светилника от чисто злато, кандилцата му, кандилцата, наредени по него, и всичките му принадлежности, и светилния елей,'
ot[ 2][39][38]='златния жертвеник и помазния елей, ароматите за кадиво и завесата за входа на скинията,'
ot[ 2][39][39]='медния жертвеник и медната му решетка, върлините му и всичките му принадлежности, умивалника и подножката му,'
ot[ 2][39][40]='дворните завеси, стълбовете и подножките, завесата на дворните врата, въжата и коловете и всички потребни вещи за служене в скинията на събранието,'
ot[ 2][39][41]='служебните одежди за служене в светилището, свещените одежди на свещеник Аарона и одеждите на синовете му за свещенодействие.'
ot[ 2][39][42]='Както Господ бе заповядал на Моисея, тъй и направиха Израилевите синове всички тия работи.'
ot[ 2][39][43]='И видя Моисей цялата работа, и ето, те я направиха: както бе заповядал Господ, тъй я и направиха. И Моисей ги благослови.'
ot[ 2][40][ 0]='|ГЛАВА 40|'
ot[ 2][40][ 1]='Говори още Господ на Моисея и каза:'
ot[ 2][40][ 2]='в първия месец, на първия ден от месеца, сглоби скинията на събранието'
ot[ 2][40][ 3]='и тури в нея ковчега на откровението и покрий ковчега със завеса;'
ot[ 2][40][ 4]='внеси трапезата и нареди на нея това, що е за нареждане, внеси светилника и постави му кандилцата;'
ot[ 2][40][ 5]='постави златния жертвеник за кадене пред ковчега на откровението и окачи завесата при входа на скинията (на събранието);'
ot[ 2][40][ 6]='постави и жертвеника на всесъжението пред входа на скинията на събранието;'
ot[ 2][40][7]='постави умивалника между скинията на събранието и жертвеника и налей в него вода;'
ot[ 2][40][ 8]='огради двор наоколо и окачи на дворните врата завесата.'
ot[ 2][40][ 9]='И вземи помазния елей, помажи скинията и всичко, що е в нея, и освети нея и всичките й принадлежности, и ще бъде света;'
ot[ 2][40][10]='помажи жертвеника на всесъжението и всичките му принадлежности и освети жертвеника, и жертвеникът ще бъде голяма светиня;'
ot[ 2][40][11]='и помажи умивалника и подножката му и го освети.'
ot[ 2][40][12]='След това доведи Аарона и синовете му при входа на скинията на събранието и ги умий с вода;'
ot[ 2][40][13]='облечи Аарона в свещените одежди, помажи го и го освети, за да Ми бъде свещеник.'
ot[ 2][40][14]='Доведи и синовете му, и ги облечи с хитони,'
ot[ 2][40][15]='и помажи ги, както помаза баща им, за да Ми бъдат свещеници, и помазването им ще ги освети за вечно свещенство в поколенията им.'
ot[ 2][40][16]='И Моисей стори всичко: както му бе Господ заповядал, тъй и стори.'
ot[ 2][40][17]='В първия месец на втората година (подир излизането им от Египет), в първия ден на месеца, бе сглобена скинията.'
ot[ 2][40][18]='И сглоби Моисей скинията, тури подножките й, постави дъските й, намести върлините, изправи стълбовете й,'
ot[ 2][40][19]='разпъна покривката над скинията и тури покривалото върху покривката, както Господ бе заповядал на Моисея.'
ot[ 2][40][20]='И взе та тури откровението в ковчега, и провря върлините в гривните на ковчега и тури върху ковчега очистилището;'
ot[ 2][40][21]='внесе ковчега в скинията, окачи завесата и закри ковчега на откровението, както Господ бе заповядал на Моисея.'
ot[ 2][40][22]='Постави трапезата в скинията на събранието, към северната страна на скинията, извън завесата,'
ot[ 2][40][23]='наслага на нея ред хлябове пред Господа, както Господ бе заповядал на Моисея.'
ot[ 2][40][24]='Той постави светилника в скинията на събранието срещу трапезата, на южната страна на скинията,'
ot[ 2][40][25]='и тури кандилцата (му) пред Господа, както Господ бе заповядал на Моисея.'
ot[ 2][40][26]='Постави златния жертвеник в скинията на събранието пред завесата,'
ot[ 2][40][27]='и тури на него да гори благовонно кадиво, както Господ бе заповядал на Моисея.'
ot[ 2][40][28]='Окачи завеса при входа на скинията;'
ot[ 2][40][29]='постави и жертвеника на всесъжението при входа на скинията на събранието и принесе на него всесъжение и хлебен принос, както Господ бе заповядал на Моисея.'
ot[ 2][40][30]='Постави умивалника между скинията на събранието и жертвеника и наля в него вода за миене,'
ot[ 2][40][31]='и от него Моисей и Аарон и синовете му миеха ръцете си и нозете си:'
ot[ 2][40][32]='колчем влизаха в скинията на събранието и се доближаваха до жертвеника (да служат), умиваха се (от него), както Господ бе заповядал на Моисея.'
ot[ 2][40][33]='И огради двор наоколо скинията и жертвеника и окачи завесата на дворните врата. Тъй свърши Моисей работата.'
ot[ 2][40][34]='Тогава облакът покри скинията на събранието, и слава Господня изпълни скинията;'
ot[ 2][40][35]='и Моисей не можеше да влезе в скинията на събранието, защото облакът я осеняваше, и слава Господня изпълняше скинията.'
ot[ 2][40][36]='Колчем се дигнеше облакът от скинията, Израилевите синове потегляха през всичките си пътувания;'
ot[ 2][40][37]='ако се не дигнеше облакът, те не тръгваха, докле се не дигне;'
ot[ 2][40][38]='защото облакът Господен стоеше над скинията денем, а нощем имаше над нея огън пред очите на целия дом Израилев през всичките им пътувания.'
