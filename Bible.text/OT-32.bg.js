ot[32][ 0]='#КНИГА НА ПРОРОК ВАРУХА# =*(преведена от гръцки)'
ot[32][ 1][ 0]='|ГЛАВА 1|'
ot[32][ 1][ 1]='Думи на книгата, която написа Варух, син на Нирия, син на Маасея, син на Седекия, син на Асадия, Хелкиев син, във Вавилон,'
ot[32][ 1][ 2]='в петата година, в седмия ден на месеца, в онуй време, когато халдеите превзеха Иерусалим и го с огън изгориха.'
ot[32][ 1][ 3]='И прочете Варух думите на тая книга гласно пред Иехония, син Иоакимов, иудейски цар, гласно пред целия народ, дошъл да слуша книгата,'
ot[32][ 1][ 4]='гласно пред велможите и пред царските синове, гласно пред старейшините и гласно пред целия народ, от малък до голям, пред всички, които живееха във Вавилон на река Суд.'
ot[32][ 1][ 5]='И те плакаха и постиха, молиха се пред Господа'
ot[32][ 1][ 6]='и събраха сребро, всеки според силите си,'
ot[32][ 1][7]='та пратиха в Иерусалим до първосвещеник Иоакима, син на Хелкия, Саломов син, до свещениците и до целия народ, който се намираше с него в Иерусалим,'
ot[32][ 1][ 8]='когато Варух взе отнесените из храма съдове на Господния дом, за да ги върне в Иудейската земя, в десетия ден на месец сиуал, сребърните съдове, които бе направил иудейският цар Седекия, Иосиев син,'
ot[32][ 1][ 9]='след като Навуходоносор, вавилонски цар, бе преселил от Иерусалим Иехония и князете, затворниците и велможите и народа на страната, и ги бе довел във Вавилон.'
ot[32][ 1][10]='И казаха те: ето, ние ви пращаме сребро; купете за това сребро всесъжения, жертва за грях и тамян, пригответе дар и възнесете върху жертвеника на Господа, нашия Бог,'
ot[32][ 1][11]='и молете се за живота на вавилонския цар Навуходоносора и за живота на сина му Валтасара, щото дните им на земята да бъдат като дни на небето.'
ot[32][ 1][12]='И Господ ще ни даде сила и ще просвети очите ни, и ще живеем под закрила на вавилонския цар Навуходоносора и под закрила на сина му Валтасара, и ще им служим много дни и ще намерим милост у тях.'
ot[32][ 1][13]='Молете се и за нас на Господа, нашия Бог, понеже ние съгрешихме пред Господа, нашия Бог, и не се отвърна от нас яростта на Господа и гневът Му доднес;'
ot[32][ 1][14]='и прочитайте тая книга, която ви пращаме, та да се разглася в Господния дом в ден празничен и в дни бележити;'
ot[32][ 1][15]='и кажете: у Господа, нашия Бог, е правдата, а у нас - срам по лицата, като днес, у всеки иудеин и у живеещите в Иерусалим,'
ot[32][ 1][16]='у царете ни и у князете ни, у свещениците ни, у пророците ни и у бащите ни,'
ot[32][ 1][17]='задето съгрешихме пред Господа,'
ot[32][ 1][18]='и Му се не покорявахме, и не слушахме гласа на Господа, нашия Бог, за да ходим според заповедите на Господа, които е дал пред лицето ни.'
ot[32][ 1][19]='От оня ден, в който Господ изведе бащите ни из Египетската земя, и доднес ние бяхме непокорни пред Господа, нашия Бог, и не ни беше грижа, че не слушахме гласа Му.'
ot[32][ 1][20]='Затова ни сполетяха бедствия и клетва, - както днес, - която Господ определи пред Своя раб Моисея в оня ден, в който изведе бащите ни из Египетската земя, за да ни даде земя, в която тече мед и мляко.'
ot[32][ 1][21]='И не слушахме гласа на Господа, нашия Бог, във всички думи на пророците, които Той праща при нас,'
ot[32][ 1][22]='и ходехме всеки според мислите на своето зло сърце, служейки на други богове, вършейки зли дела пред очите на Господа, нашия Бог.'
ot[32][ 2][ 0]='|ГЛАВА 2|'
ot[32][ 2][ 1]='И Господ изпълни думата Си, която бе изрекъл против нас и против съдиите ни, които съдеха Израиля, и против царете ни, против князете ни и против всеки израилтянин и иудеин,'
ot[32][ 2][ 2]='че ще напрати върху нас големи бедствия, каквито не е имало под цялото небе, както направи в Иерусалим, според писаното в Моисеевия закон,'
ot[32][ 2][ 3]='че ние ще ядем - един плътта на сина си, а друг - плътта на дъщеря си.'
ot[32][ 2][ 4]='И Той ги стори поданици на всички царства около нас, за поругание и опустошение у всички околни народи, между които ги разпръсна Господ.'
ot[32][ 2][ 5]='И ние се намерихме долу, а не на върха, защото съгрешихме пред Господа, нашия Бог, не слушайки гласа Му.'
ot[32][ 2][ 6]='У Господа, нашия Бог, е правдата, а у нас и бащите ни - срам по лицата, като днес.'
ot[32][ 2][7]='Всички ония бедствия, каквито Господ изрече върху нас, ни сполетяха.'
ot[32][ 2][ 8]='Ние се не молихме пред лицето на Господа, да отвърне всекиго от помислите на злото му сърце.'
ot[32][ 2][ 9]='И Господ следеше тия бедствия и ги напрати върху нас, защото Господ е праведен във всичко, каквото ни заповяда нам.'
ot[32][ 2][10]='Ала ние не слушахме гласа Му, за да ходим по заповедите Господни, които е дал пред лицето ни.'
ot[32][ 2][11]='И сега, Господи, Боже Израилев, Ти, Който изведе Твоя народ из Египетската земя с яка ръка, с личби и чудеса, и с голяма сила и висока мишца, и Си създаде име като днес:'
ot[32][ 2][12]='ние съгрешихме, постъпвахме нечестиво, неправедно против всички Твои наредби, Господи, Боже наш!'
ot[32][ 2][13]='Нека се отвърне от нас Твоята ярост, защото малко останахме сред народите, между които ни разпръсна.'
ot[32][ 2][14]='Чуй, Господи, нашата молитва и нашата просба, и избави ни заради Тебе и дай ни милост пред лицето на ония, които ни преселиха,'
ot[32][ 2][15]='та да познае цяла земя, че Ти си, Господи, Бог наш, защото Твоето име се призовава над Израиля и над рода му.'
ot[32][ 2][16]='Погледни, Господи, от светия Твой дом и си спомни за нас, приклони, Господи, ухото Си и чуй!'
ot[32][ 2][17]='Отвори очите Си, виж, защото не мъртвите в ада, чиито дух е взет из техните вътрешности, ще въздадат слава и хвала Господу,'
ot[32][ 2][18]='но човек, който скърби поради голямото бедствие, който ходи наведен и унил: очи потъмнели и изгладняла душа ще въздадат слава и правда на Тебе, Господи!'
ot[32][ 2][19]='Не според правдата на отците ни и на царете ни ние поднасяме тая молба пред Твоето лице, Господи, Боже наш;'
ot[32][ 2][20]='защото върху нас Ти изпрати Твоята ярост и Твоя гняв, както бе говорил чрез Твоите раби, пророците.'
ot[32][ 2][21]='Тъй казва Господ: наведете рамената си, за да работите на вавилонския цар, и ще живеете на земята, която дадох на отците ви;'
ot[32][ 2][22]='ако пък не послушате гласа на Господа, за да служите на вавилонския цар,'
ot[32][ 2][23]='Аз ще направя да изчезне в иудейските градове и иерусалимските околности глас на веселие и глас на радост, глас на младоженец и глас на невеста, и не ще остане по цялата тая земя следа от обитатели.'
ot[32][ 2][24]='Но ние не послушахме Твоя глас, за да служим на вавилонския цар, и Ти изпълни думите Си, които бе говорил чрез Твоите раби - пророците, за да бъдат изнесени костите на царете ни и костите на отците ни из своето място.'
ot[32][ 2][25]='И ето, те са изхвърлени на дневния пек и на нощния студ, а умряха от лоши болести, от глад, от меч и от изгнание.'
ot[32][ 2][26]='Ти остави дома, върху който се призовава Твоето име, като днес, поради нечестие на дома Израилев и дома Иудин.'
ot[32][ 2][27]='Ти, Господи, Боже наш, постъпи с нас по всичкото Си снизхождение и по всичкото Си голямо милосърдие,'
ot[32][ 2][28]='както Ти каза чрез Твоя раб Моисея в оня ден, в който му заповяда да напише Твоя закон пред Израилевите синове, думайки:'
ot[32][ 2][29]='ако не послушате Моя глас, то туй голямо и многобройно множество народ ще се обърне в малко сред народите, между които ще ги разпръсна.'
ot[32][ 2][30]='Аз зная, че те не ще Ме послушат, защото са упорит народ; но те ще се обърнат към сърцето си в земята на своето преселение,'
ot[32][ 2][31]='и ще познаят, че Аз съм техен Господ Бог. И Аз ще им дам сърце, - и ще разумеят, и уши, - и ще чуят.'
ot[32][ 2][32]='И ще Ме прославят в земята на своето преселение, ще си спомнят Моето име'
ot[32][ 2][33]='и ще се отвърнат от упорството си и от лошите си работи, защото ще си спомнят пътя на бащите си, които съгрешиха пред Господа.'
ot[32][ 2][34]='И Аз ще ги върна в земята, която с клетва обещах на отците им, на Авраама, Исаака и Иакова, и те ще я владеят; и ще ги умножа, - и не ще се намалят.'
ot[32][ 2][35]='И ще сключа с тях вечен завет, че Аз ще бъда техен Бог, а те ще бъдат Мой народ, и вече не ще изгоня Моя народ Израиля из земята, която съм им дал.'
ot[32][ 3][ 0]='|ГЛАВА 3|'
ot[32][ 3][ 1]='Господи, Вседържителю, Боже Израилев! утеснена душа и унил дух вика към Тебе:'
ot[32][ 3][ 2]='чуй, Господи, и помилувай, защото Ти си Бог милосърден; помилувай, защото съгрешихме пред Тебе;'
ot[32][ 3][ 3]='Ти вечно пребъдваш, а ние вечно гинем.'
ot[32][ 3][ 4]='Господи Вседържителю, Боже Израилев! чуй молитвата на Израилевите умрели и на техните синове, които съгрешиха пред Тебе, които не послушаха гласа на Господа, своя Бог, затова ни и сполетяха бедствия.'
ot[32][ 3][ 5]='Не си спомняй неправдите на бащите ни, а спомни ръката Си и името Си в това време,'
ot[32][ 3][ 6]='защото Ти си Господ, Бог наш, и ние ще Те прославим, Господи!'
ot[32][ 3][7]='Затова си вселил Твоя страх в нашето сърце, за да призоваваме Твоето име; и ние ще Те прославяме в нашето преселение, защото отхвърлихме от нашето сърце всяка неправда на бащите си, които съгрешиха пред Тебе.'
ot[32][ 3][ 8]='Ето, ние сме сега в нашето преселение, където Ти ни разпръсна за хула, за клетва и за отплата поради всички неправди на бащите ни, които отстъпиха от Господа, нашия Бог.'
ot[32][ 3][ 9]='Чуй, Израилю, заповедите на живота, внимавайте, за да разумеете мъдростта.'
ot[32][ 3][10]='Що значи туй, Израилю, че ти се намираш в земята на враговете? Остаря ти в чужда земя, оскверни се заедно с мъртвите,'
ot[32][ 3][11]='причислен си към тия, които са в ада,'
ot[32][ 3][12]='оставил си източника на премъдростта.'
ot[32][ 3][13]='Ако беше ходил по Божия път, щеше да живееш мирно довека.'
ot[32][ 3][14]='Познай де се намира мъдростта, де силата, де знанието, та заедно с това да узнаеш, де се намира дългоденствието и животът, де се намира светлината на очите и мирът.'
ot[32][ 3][15]='Кой е намерил нейното място, и кой е влязъл в нейната съкровищница?'
ot[32][ 3][16]='Де са князете на народите и ония, които владееха над зверове земни, които се забавляваха с птици небесни'
ot[32][ 3][17]='и събираха сребро и злато, на които се надяват людете, и чиито имоти край нямат?'
ot[32][ 3][18]='Де са ония, които се занимаваха със сребърни изделия, и чиито изделия брой нямат?'
ot[32][ 3][19]='Те изчезнаха и слязоха в ада, и вместо тях се други издигнаха.'
ot[32][ 3][20]='По-сетнешните видяха светлина и живяха на земята, но пътя на мъдростта не познаха;'
ot[32][ 3][21]='не разбраха пътеките й, и техните синове я не достигнаха; те бяха далеч от нейния път.'
ot[32][ 3][22]='И не се чуваше за нея в Ханаан, нито я виждаха в Теман.'
ot[32][ 3][23]='Синовете на Агар диреха земно знание, също и търговците от Мера и Теман, и баснословците и изследвачите на знанието, но пътя на премъдростта не познаха и не забелязаха нейните пътеки.'
ot[32][ 3][24]='О, Израилю! колко е голям Божият дом, и колко е пространно мястото на неговото владение!'
ot[32][ 3][25]='Голям е той и няма край, висок е и неизмерим.'
ot[32][ 3][26]='Там отначало имаше прочути исполини, твърде големи, изкусни във война.'
ot[32][ 3][27]='Но не тях избра Бог, и не тям откри пътя на премъдростта;'
ot[32][ 3][28]='и те загинаха затова, че нямаха мъдрост, загинаха от своето безумие.'
ot[32][ 3][29]='Кой се качи на небето, и я взе и свали от облаците?'
ot[32][ 3][30]='Кой премина морета и я намери, и кой ще донесе нея - по-добрата от чисто злато?'
ot[32][ 3][31]='Никой не знае пътя й, ни помисля за пътеките й.'
ot[32][ 3][32]='Но Знаещият всичко я знае; Той я откри със Своя разум, Оня, Който направи земята за вечни времена и я изпълни с четириноги животни,'
ot[32][ 3][33]='Който праща светлината, - и тя иде, повика я, - и тя го послуша с трепет;'
ot[32][ 3][34]='и звездите заблестяха на стражите си и се зарадваха.'
ot[32][ 3][35]='Той ги повика, и те казаха: "ето ни", и заблестяха от радост пред своя Творец.'
ot[32][ 3][36]='Този е нашият Бог, и никой друг не ще се сравни с Него.'
ot[32][ 3][37]='Той намери всички пътища на премъдростта и я подари на Своя раб Иакова и на Своя възлюбен Израиля.'
ot[32][ 3][38]='След това Той се яви на земята и живя между людете.'
ot[32][ 4][ 0]='|ГЛАВА 4|'
ot[32][ 4][ 1]='Ето книгата на Божиите заповеди и законът, който пребъдва вечно. Всички, които се придържат о нея, ще живеят, а които я оставят, ще умрат.'
ot[32][ 4][ 2]='Обърни се, Иакове, и я вземи, ходи при блясъка на светлината й!'
ot[32][ 4][ 3]='Не давай другиму твоята слава, и теб полезното - на чужди народ.'
ot[32][ 4][ 4]='Честити сме, Израилю, че знаем, що е благоугодно Богу.'
ot[32][ 4][ 5]='Дерзай, народе мой, паметнико Израилев!'
ot[32][ 4][ 6]='Вие сте предадени на езичници не да загинете, а задето разгневявахте Бога; вие сте предадени на враговете,'
ot[32][ 4][7]='защото раздразнихте Тогова, Който ви създаде, като принасяхте жертви на бесове, а не Богу.'
ot[32][ 4][ 8]='Вие забравихте вечния Бог, Който ви храни, а също огорчихте и Иерусалим, който ви отгледа,'
ot[32][ 4][ 9]='защото той видя пратения от Бога върху вас гняв и каза: чуйте, съжители сионски, Бог напрати върху ми голяма скръб,'
ot[32][ 4][10]='защото аз видях пленението на моите синове и дъщери, което Вечният напрати върху тях.'
ot[32][ 4][11]='Аз ги храних с радост, а отпуснах с плач и жалост.'
ot[32][ 4][12]='Никой да се не радва за мене вдовеца и оставен от мнозина; аз запустях заради греховете на моите деца, защото те се отклониха от Божия закон;'
ot[32][ 4][13]='не познаха наредбите на Бога, не ходиха по пътя на Божиите заповеди и не стъпиха в пътеките към учението за Неговата правда.'
ot[32][ 4][14]='Дойдете, съжители сионски, и си спомнете пленението на моите синове и дъщери, което Вечният напрати върху им.'
ot[32][ 4][15]='Защото Той напрати върху им народ отдалеч, народ безсрамен и другоезичен, понеже се не засрамиха от старец и не пожалиха младенец,'
ot[32][ 4][16]='и отведоха на вдовица милите синове и лишиха самотната от дъщерите.'
ot[32][ 4][17]='Аз пък с какво мога да ви помогна?'
ot[32][ 4][18]='Който напрати върху вас тия бедствия, Той ще ви и избави от ръцете на враговете ви.'
ot[32][ 4][19]='Дойдете, деца, дойдете, защото аз запустях.'
ot[32][ 4][20]='Аз снех от себе си дрехата на мира и надянах вретището на моята молитва; ще викам към Вечния през дните си.'
ot[32][ 4][21]='Дерзайте, деца, викайте към Бога, и Той ще ви избави от насилие, от вражи ръце.'
ot[32][ 4][22]='Защото от Вечния очаквах аз вашето спасение, и върху мене дойде от Светия радост за милостта, която скоро ще ви дойде от Вечния, Спасителя наш.'
ot[32][ 4][23]='Аз ви отпущах с печал и жалост, но Бог ще ми върне вас с радост и веселие навеки.'
ot[32][ 4][24]='Защото, както сега съжителите сионски видяха вашето пленение, тъй ще видят скоро вашето от Бога спасение, което ще ви дойде с голяма слава и величие от Вечния.'
ot[32][ 4][25]='Деца, потърпете Божия гняв, който ви е постигнал: преследвал те е враг, но ти скоро ще видиш неговата гибел и ще стъпиш на врата му.'
ot[32][ 4][26]='Тия, които съм отгледал в нега, тръгнаха по грапави пътища, хванати като стадо, разграбено от врагове.'
ot[32][ 4][27]='Дерзайте, деца, и викайте към Бога, защото за вас ще си спомни Оня, Който ви напрати това.'
ot[32][ 4][28]='Каквато беше вашата решителност да се отдалечите от Бога, увеличете я десетократно да се обърнете и Го подирите,'
ot[32][ 4][29]='защото Оня, Който ви напрати тия бедствия, ще напрати върху ви вечно веселие със спасение.'
ot[32][ 4][30]='Дерзай, Иерусалиме! Този, Който ти е име дарувал, ще те утеши.'
ot[32][ 4][31]='Клети са ония, които те оскърбяваха и се радваха на твоето падане.'
ot[32][ 4][32]='Клети са градовете, на които служиха твоите деца; клета е земята, която прие твоите синове;'
ot[32][ 4][33]='защото, както тя се радва за твоето падане и се весели за твоето поражение, тъй ще скърби за своето опустошение.'
ot[32][ 4][34]='Аз ще я направя да се не радва на много народ, и хвалбите й ще се обърнат в печал;'
ot[32][ 4][35]='защото ще дойде върху нея огън от Вечния за дълги дни, и дълго, дълго време ще я обитават бесове.'
ot[32][ 4][36]='Озърни се, Иерусалиме, на изток и виж радостта, която ти иде от Бога.'
ot[32][ 4][37]='Ето, идат твоите синове, които си отпуснал, идат събрани от изток до запад с думата на Светия, обрадвани за Божията слава.'
ot[32][ 5][ 0]='|ГЛАВА 5|'
ot[32][ 5][ 1]='Иерусалиме! снеми от себе си дрехата на плача и на твоето огорчение и се облечи с благолепие на слава от Бога навеки!'
ot[32][ 5][ 2]='Облечи се с дреха на правда от Бога, тури на глава си венец на слава от Вечния,'
ot[32][ 5][ 3]='защото Бог ще покаже на цялото поднебесие твоята слава.'
ot[32][ 5][ 4]='Навеки Бог ще те нарече: мир на правда и слава на благочестие.'
ot[32][ 5][ 5]='Стани, Иерусалиме, и застани на висота, обърни се към изток и погледни децата си, събрани от заник-слънце до изток по думата на Светия, обрадвани, че Бог си е спомнил за тях.'
ot[32][ 5][ 6]='Те излязоха от тебе пеша, карани от враговете, но Бог ще ги доведе при тебе, носени в слава като царски синове;'
ot[32][ 5][7]='защото Бог е определил, всяка висока планина и вечните хълмове да се снишат, а долините да се изпълнят, за да се уравни земята, та Израил да върви твърдо с Божия слава,'
ot[32][ 5][ 8]='а горите и всяко благовонно дърво да правят сянка Израилю, по Божия повеля.'
ot[32][ 5][ 9]='Бог ще предвожда радостно Израиля със светлата Си слава, със Своята милост и правда.'
