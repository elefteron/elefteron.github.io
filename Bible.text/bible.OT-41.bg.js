ot[41][ 0]='#КНИГА НА ПРОРОК НАУМА#'
ot[41][ 1][ 0]='|ГЛАВА 1|'
ot[41][ 1][ 1]='Пророчество за Ниневия; книга за виденията на Наума Елкосенеца:'
ot[41][ 1][ 2]='Господ е Бог ревнив и отмъстител; отмъстител е Господ и е страшен с гняв: отмъщава Господ на враговете Си и не ще пощади противниците Си.'
ot[41][ 1][ 3]='Господ е дълготърпелив и велик по сила и не оставя без наказание; във вихър и буря ходи Господ, облакът е прах от нозете Му.'
ot[41][ 1][ 4]='Запрети ли Той на морето - и то изсъхва, и всички реки пресъхват: посърнува Васан и Кармил, и вехне цветът на Ливан.'
ot[41][ 1][ 5]='Планини се тресат пред Него, и хълмове се топят, земята се люлее пред лицето Му, и вселената и всички, които живеят по нея.'
ot[41][ 1][ 6]='Пред негодуването Му кой ще устои? И кой ще изтърпи пламъка на гнева Му? Гневът Му се разлива като огън; скалите се разпадат пред Него.'
ot[41][ 1][7]='Благ е Господ; Той е убежище в скръбен ден и познава ония, които се Нему надяват;'
ot[41][ 1][ 8]='но с наводнение, що всичко потопява, Той ще разруши до основи Ниневия, и мрак ще постигне враговете Му.'
ot[41][ 1][ 9]='Какво кроите против Господа? Той ще извърши изтребление, и бедите вече не ще се повторят,'
ot[41][ 1][10]='защото, и сплетени помежду си като трънак и опити като пияници, те ще бъдат съвсем погълнати, като суха слама.'
ot[41][ 1][11]='От тебе произлезе оня, който е замислил зло против Господа, и който е съставил нечестив заговор.'
ot[41][ 1][12]='Тъй казва Господ: макар да са безопасни и многобройни, те ще бъдат изклани и ще изчезнат; а тебе макар да те измъчвах, няма вече да те измъчвам.'
ot[41][ 1][13]='И сега Аз ще съкруша ярема му, който лежи върху тебе, и ще разкъсам твоите окови.'
ot[41][ 1][14]='А за тебе, Асуре, Господ определи: не ще има вече семе с твое име; из дома на твоя бог ще изтребя истукани и кумири, ще ти приготвя в него гроб, защото си нищожен.'
ot[41][ 1][15]='Ето, по планините са стъпките на благовестника, който възвестява мир: празнувай, Иудейо, твоите празници, изпълняй оброците си, защото по тебе няма вече да минува нечистивият: той е съвсем унищожен.'
ot[41][ 2][ 0]='|ГЛАВА 2|'
ot[41][ 2][ 1]='Подига се против тебе разрушител: пази твърдините, варди пътя, укрепи чресла, събирай сили.'
ot[41][ 2][ 2]='Защото Господ ще възстанови величието на Иакова, както величието на Израиля, понеже ги опустошиха опустошители и лозовите им пръчки изтребиха.'
ot[41][ 2][ 3]='Щитът на юнаците му е червен; войниците му са в багрени дрехи; огън пускат колесниците в деня, когато се готвят за бой, и гора от копия се вълнува.'
ot[41][ 2][ 4]='По улици търчат колесници, гърмят по стъгди; блясъкът от тях е като от огън; святкат като светкавица.'
ot[41][ 2][ 5]='Той зове юнаците си, ала те се спъват в хода си; припкат към градските стени, но обсадата е вече стъкмена.'
ot[41][ 2][ 6]='Речните порти се отварят, и дворецът се разрушава.'
ot[41][ 2][7]='Решено е: тя ще бъде оголена и в плен отведена, и рабините й ще стенат като гълъби, удряйки се в гърди.'
ot[41][ 2][ 8]='Ниневия, откак съществува, беше като водоем, пълен с вода, а те бягат. "Стойте, стойте!" Ала никой се не обръща да погледне.'
ot[41][ 2][ 9]='Грабете сребро, грабете злато! нямат край натрупаните всякакви скъпоценни вещи.'
ot[41][ 2][10]='Ограбена, опустошена и разорена е тя, - и сърце се топи, колене треперят; на всички у чреслата има силна болка, и лицата на всички потъмняха.'
ot[41][ 2][11]='Де е сега леговището на лъвовете и онова пасбище за лъвчета, дето ходеха лъв, лъвица и лъвчета, и никой ги не плашеше?'
ot[41][ 2][12]='Де е лъвът, който грабеше да насити своите щенета и давеше за лъвиците си и който пълнеше с плячка пещерите си и леговищата си с ограбено?'
ot[41][ 2][13]='Ето, Аз съм против тебе, казва Господ Саваот, и ще изгоря в дим твоите колесници, и меч ще погълне твоите лъвчета, и ще изтребя от земята твоята плячка, и вече не ще се чува гласът на твоите пратеници.'
ot[41][ 3][ 0]='|ГЛАВА 3|'
ot[41][ 3][ 1]='Горко на кървавия град! Той е пълен с измама и убийство; не престава в него грабежът.'
ot[41][ 3][ 2]='Чува се плющене на бич и трясък от въртящи се колела, цвилене на кон и тропот от скачаща колесница.'
ot[41][ 3][ 3]='Припка конница, бляска меч и блещят копия! Много убити и купища трупове! Труповете край нямат - препъват се о тях.'
ot[41][ 3][ 4]='Това е за многото блудства на приятната наглед развратница, изкусна в магии, която с блудствата си продава народи и с магиите си - племена.'
ot[41][ 3][ 5]='Ето, Аз съм против тебе! казва Господ Саваот. Ще подигна върху твоето лице полата на дрехата ти и ще покажа на народите твоята голота, на царствата - твоите срамоти.'
ot[41][ 3][ 6]='Ще нахвърлям върху ти мръсотии, ще те направя презряна, и на позор ще те изложа.'
ot[41][ 3][7]='И всеки, щом те види, ще побегне от тебе и ще каже: "разорена е Ниневия! Кой ще я пожали? Де ще намеря утешители за тебе?"'
ot[41][ 3][ 8]='Нима ти си по-добра от Но-Амон, който се намира между реките, обиколен с вода, чийто окоп беше морето, и морето му служеше за стена?'
ot[41][ 3][ 9]='Етиопия и Египет с безбройно множество други му служеха за подкрепа; копти и ливийци ти идеха на помощ.'
ot[41][ 3][10]='Ала и той е изселен, отиде в плен; дори и младенците му са разбити по всички градски кръстопътища; а за първенците му хвърляха жребие, и всичките му велможи са във вериги оковани.'
ot[41][ 3][11]='Тъй и ти ще се упоиш и ще се скриеш; тъй и ти ще търсиш защита против неприятеля.'
ot[41][ 3][12]='Всички твои укрепления са като смоковница с узрели плодове: ако ги стръснат, ще паднат право в устата на оня, който иска да яде.'
ot[41][ 3][13]='Ето, и твоят народ у тебе е като жени: на твоите врагове ще се отворят широм портите на земята ти, огън ще погълне твоите завори.'
ot[41][ 3][14]='Начерпи вода за през обсадата; укрепвай крепостите си; влез в калта, тъпчи глина, поправи пещта за печене тухли.'
ot[41][ 3][15]='Там ще те огън погълне, меч ще те посече и ще те пояде като гъсеница, макар и да си се намножил като гъсеници, да си се намножил като скакалци.'
ot[41][ 3][16]='Търговците у тебе станаха повече от звездите на небето; ала тия скакалци ще се пръснат и ще отлетят.'
ot[41][ 3][17]='Твоите князе са като скакалци, и твоите военачалници - като рояк мушици, които в студено време се гнездят в стенни пукнатини, и кога изгрее слънце, те се разхвъркват, - и не узнаваш мястото, дето са били.'
ot[41][ 3][18]='Спят твоите пастири, царю асирийски, почиват твоите велможи; твоят народ се пръсна по планини, няма кой да го събере.'
ot[41][ 3][19]='Няма лек за твоята рана, люта е твоята язва. Всички, които чуят вест за тебе, ще ръкопляскат за тебе, защото върху кого не се е простирала непрестанно твоята злоба?'
