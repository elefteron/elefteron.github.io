ot[ 8][ 0]='#Книга Рут#'
ot[ 8][ 1][ 0]='|ГЛАВА 1|'
ot[ 8][ 1][ 1]='В онова време, когато управляваха съдиите, настана глад в страната. И един човек от Витлеем Иудейски отиде да живее в Моавските поля заедно с жена си и двамата си сина.'
ot[ 8][ 1][ 2]='Името на тоя човек беше Елимелех, името на жена му - Ноемин, а двамата му синове се наричаха Махлон и Хилеон: те бяха ефратци от Витлеем Иудейски. И дойдоха в Моавските поля и останаха там.'
ot[ 8][ 1][ 3]='Елимелех, мъжът на Ноемин, умря, и тя остана с двамата си сина.'
ot[ 8][ 1][ 4]='Те си взеха за жени моавки, - на едната името беше Орфа, а на другата - Рут; и живяха там около десет години.'
ot[ 8][ 1][ 5]='Но сетне и двамата (й сина), Махлон и Хилеон, умряха, и остана тая жена след двамата си сина и след мъжа си.'
ot[ 8][ 1][ 6]='Тогава тя се дигна със снахите си и се върна от Моавските поля, понеже бе чула в Моавските поля, че Бог посетил Своя народ и му дал хляб.'
ot[ 8][ 1][7]='И тя тръгна от онова място, дето живееше, и двете й снахи с нея. Когато вървяха по пътя, връщайки се в Иудейската земя,'
ot[ 8][ 1][ 8]='Ноемин каза на двете си снахи: идете, върнете се всяка в майчината си къща; нека Господ ви стори милост, според както сте постъпвали с покойните и с мене!'
ot[ 8][ 1][ 9]='Да ви даде Господ да намерите прибежище всяка в къщата на своя мъж! И ги целуна. Но те викнаха, та заплакаха'
ot[ 8][ 1][10]='и казаха: не, ние ще се върнем с тебе при твоя народ.'
ot[ 8][ 1][11]='А Ноемин рече: върнете се, дъщери мои; защо ще дойдете с мене? Нима имам още в утробата си синове, които да ви станат мъже?'
ot[ 8][ 1][12]='върнете се, дъщери мои, идете си, защото аз съм вече стара и не мога да се омъжа; та и да кажех: "имам още надежда", и дори тая нощ да бих се омъжила и сетне да бих родила синове,'
ot[ 8][ 1][13]='ще можете ли чака, докле пораснат? Можете ли се удържа да се не омъжите? Не, дъщери мои, много ми е жално за вас, защото ръката Господня ме порази.'
ot[ 8][ 1][14]='Те викнаха и пак заплакаха. И Орфа се прости със свекърва си (и се върна при народа си), а Рут остана с нея.'
ot[ 8][ 1][15]='Ноемин рече (на Рут): ето, етърва ти се върна при народа си и при боговете си; върни се и ти след етърва си.'
ot[ 8][ 1][16]='Но Рут отговори: не ме принуждавай да те оставя и да се отделя от тебе; но където идеш ти, там ще дойда и аз, и дето живееш ти, там ще живея и аз; твоят народ ще бъде мой народ, и твоят Бог - мой Бог;'
ot[ 8][ 1][17]='и дето умреш ти, там и аз ще умра и ще бъда погребана; нека Господ ми стори това и това, и нещо повече да стори; само една смърт ще ме раздели от тебе.'
ot[ 8][ 1][18]='Ноемин, като видя, че тя твърдо е решена да отиде с нея, престана да я придумва.'
ot[ 8][ 1][19]='И вървяха те двете, докле стигнаха до Витлеем. Когато дойдоха във Витлеем, цял град се раздвижи поради тях, и казваха: тая ли е Ноемин?'
ot[ 8][ 1][20]='Тя им рече: не ме наричайте Ноемин {Приятна}, наричайте ме Мара {Горчива}, защото Вседържителят ми прати голяма горчивина;'
ot[ 8][ 1][21]='аз излязох оттука заможна, а Господ ме върна с празни ръце: защо ще ме наричате Ноемин, когато Господ ме накара да страдам, и Вседържителят ми прати нещастие?'
ot[ 8][ 1][22]='И Ноемин се върна, а заедно с нея и снаха й, моавката Рут, която дойде от Моавските поля; те пристигнаха във Витлеем, когато се бе наченала ечемичната жетва.'
ot[ 8][ 2][ 0]='|ГЛАВА 2|'
ot[ 8][ 2][ 1]='Ноемин имаше роднина по мъж, човек твърде виден, от племето на Елимелеха, на име Вооз.'
ot[ 8][ 2][ 2]='И моавката Рут каза на Ноемин: ще тръгна по нивите и ще събирам класове подир оногова, в чиито очи намеря благоволение. Тя й отговори: иди, дъще.'
ot[ 8][ 2][ 3]='Тя отиде и начена да бере на една нива класове подир жетварите. И оказа се, че тая нива принадлежеше на Вооза, който беше от племето Елимелехово.'
ot[ 8][ 2][ 4]='И ето, Вооз дойде от Витлеем и каза на жътварите: Господ с вас! Те му отговориха: благословил те Господ!'
ot[ 8][ 2][ 5]='И Вооз попита слугата си, нагледника на жътварите: чия е тая млада жена?'
ot[ 8][ 2][ 6]='Слугата, нагледник на жътварите, отговори и каза: тая млада жена е моавка, дошла с Ноемин от Моавските поля;'
ot[ 8][ 2][7]='тя ни каза: "оставете ме да бера и да събирам между снопите след жътварите"; дойде и остана тук от сутринта досега; тя малко стои вкъщи.'
ot[ 8][ 2][ 8]='И Вооз каза на Рут: слушай, дъще моя, не ходи да събираш на друга нива и не си отивай оттук, но остани тук с моите слугини;'
ot[ 8][ 2][ 9]='гледай на коя нива те жънат, и върви подире им; ето, аз заповядах на слугите си да ти не пречат; кога ожеднееш, отивай при съдовете и пий, отдето черпят слугите ми.'
ot[ 8][ 2][10]='Тя падна ничком, поклони се доземи и му каза: с какво съм придобила пред очите ти милост, та ме приемаш, макар и чужденка?'
ot[ 8][ 2][11]='Вооз отговори и рече: обадиха ми всичко, що си сторила за свекърва си след смъртта на мъжа ти, че си оставила баща, майка и родина и си дошла между народ, който не си познавала довчера и завчера;'
ot[ 8][ 2][12]='нека Господ ти върне за това твое дело, и да приемеш пълна награда от Господа, Бога Израилев, при Когото си дошла, за да се успокоиш под Неговите криле!'
ot[ 8][ 2][13]='Тя отговори: дано намеря милост пред очите ти, господарю мой! Ти ме утеши и говори по сърце на рабинята си, ако и да не струвам ни колкото една твоя слугиня.'
ot[ 8][ 2][14]='И рече й Вооз: време е за ядене; дойди тук и яж хляб и топи залъка си в оцета. И тя седна при жетварите. Той й даде хляб; тя яде, наяде се, и още й остана.'
ot[ 8][ 2][15]='И стана да събира класове. Вооз заповяда на слугите си и рече: нека събира и между снопите, и я не обиждайте;'
ot[ 8][ 2][16]='дори и от снопите й подхвърляйте и оставяйте; нека събира (и да яде), и недейте я гълча.'
ot[ 8][ 2][17]='Така събира тя на нивата до вечерта и очука събраното, и то даде близо една ефа ечемик.'
ot[ 8][ 2][18]='Като взе това, отиде в града, и свекърва й видя, що тя бе събрала. И извади (Рут от пазвата си) и даде й онова, що беше й останало, след като се беше наяла.'
ot[ 8][ 2][19]='И каза свекърва й: де бра днес и де работи? Да бъде благословен оня, който те е приел! Рут обади на свекърва си, у кого бе работила, и каза: човекът, у когото днес работих, се нарича Вооз.'
ot[ 8][ 2][20]='И рече Ноемин на снаха си: да бъде благословен от Господа, задето не е лишил от милостта си нито живите, нито умрелите! И каза й Ноемин: тоя човек ни е близък; той е наш роднина.'
ot[ 8][ 2][21]='Моавката Рут каза (на свекърва си): той дори ми рече: остани при слугините ми, докле свършат жетвата ми.'
ot[ 8][ 2][22]='И рече Ноемин на снаха си Рут: добре е, дъще, че ще ходиш със слугините му, и няма да те оскърбяват на друга нива.'
ot[ 8][ 2][23]='Тъй се присъедини тя към Воозовите слугини и бра (класове), докле се свърши ечемичената жетва и пшеничната жетва, и живееше при свекърва си.'
ot[ 8][ 3][ 0]='|ГЛАВА 3|'
ot[ 8][ 3][ 1]='И каза й Ноемин, свекърва й: дъще, не бива ли да ти потърся прибежище, за да добруваш?'
ot[ 8][ 3][ 2]='Ето, Вооз, с чиито слугини беше ти, е наш роднина; тая нощ той отвява ечемик на гумното;'
ot[ 8][ 3][ 3]='прочее, умий се, намажи се, премени се и иди на гумното, но му се не показвай, докле не свърши да яде и пие;'
ot[ 8][ 3][ 4]='а кога си легне да спи, научи се за мястото, дето ще легне; тогава иди, отвий го откъм нозете му и легни; той ще ти каже, какво да правиш.'
ot[ 8][ 3][ 5]='Рут й рече: ще сторя всичко, що ми каза.'
ot[ 8][ 3][ 6]='И отиде на гумното и стори всичко тъй, както й поръча свекърва й.'
ot[ 8][ 3][7]='Вооз се наяде и напи, и развесели сърцето си, и отиде, та легна да спи до купена. И тя отиде полекичка, отви го откъм нозете му и легна.'
ot[ 8][ 3][ 8]='По среднощ той се стресна, подигна се, и ето, при нозете му лежи жена.'
ot[ 8][ 3][ 9]='И каза й (Вооз): коя си ти? Тя отговори: аз съм Рут, твоя рабиня, простри крилото си над твоята рабиня, защото си ми сродник.'
ot[ 8][ 3][10]='Вооз каза: благословена да си от Господа (Бога), дъще! Тая си последна милост ти извърши по-добре от първата, като не отиде да търсиш момци, бедни или богати;'
ot[ 8][ 3][11]='затова не бой се, дъще! аз ще сторя за тебе всичко, що ти каза; защото при всяка вратня у моя народ знаят, че ти си добродетелна жена;'
ot[ 8][ 3][12]='ако и да е вярно, че съм ти сродник, но има друг сродник, по-близък от мене;'
ot[ 8][ 3][13]='пренощувай тая нощ; а утре, ако той те вземе, добре, нека те вземе; ако ли не те вземе, аз ще те взема; жив е Господ! Спи до утре.'
ot[ 8][ 3][14]='И преспа тя при нозете му до заранта и стана, преди да могат да се разпознават един друг. И каза Вооз: нека се не знае, че е дохождала жена на гумното.'
ot[ 8][ 3][15]='И рече й: дай наметалото, що е на тебе, подръж го. Тя държеше, и той (й) отмери шест мери ечемик, натовари я и си отиде в града.'
ot[ 8][ 3][16]='А Рут дойде при свекърва си. Тя (я) попита: какво има, дъще? Тя и разправи всичко, що бе сторил за нея оня човек.'
ot[ 8][ 3][17]='И каза (й): той ми даде тия шест мери ечемик и ми рече: не отивай с празни ръце при свекърва си.'
ot[ 8][ 3][18]='Тя й каза: почакай, дъще, докле узнаеш, как ще се свърши работата; защото тоя човек няма да се успокои, докле не свърши днес тая работа.'
ot[ 8][ 4][ 0]='|ГЛАВА 4|'
ot[ 8][ 4][ 1]='Вооз излезе пред градските порти и там седна. И ето, минава оня сродник, за когото Вооз бе говорил. И (Вооз) му каза: отбий се и седни тук. Той се отби и седна.'
ot[ 8][ 4][ 2]='Вооз взе десетима от градските стареи и каза: седнете тук. И те седнаха.'
ot[ 8][ 4][ 3]='И Вооз каза на сродника: Ноемин, която се върна от Моавските поля, продава дела от нивата, който принадлежи на брата ни Елимелеха;'
ot[ 8][ 4][ 4]='аз реших да ти обадя и кажа: купи го пред седналите тук и пред старейшините на моя народ; ако искаш да го откупиш, откупи го; ако ли не рачиш да го откупиш, кажи ми, та да зная, защото освен тебе, няма кой да го откупи, а след тебе съм аз. Той отговори: аз ще го откупя.'
ot[ 8][ 4][ 5]='Вооз рече: щом купуваш нивата от Ноемин, трябва да купиш и от моавката Рут, жена на умрелия, и трябва да се ожениш за нея, за да възстановиш името на умрелия в дела му.'
ot[ 8][ 4][ 6]='А оня сродник отговори: аз не мога да я взема, за да си не разваля дела; вземи я ти, защото аз не мога да я взема.'
ot[ 8][ 4][7]='Изпреди у Израиля, кога се откупуваше и разменяваше нещо, за потвърждение имаше такъв обичай: единият събуваше обувката си и я даваше на другия (който приемаше правото на сродник), и това служеше за свидетелство у Израиля.'
ot[ 8][ 4][ 8]='И оня сродник каза на Вооза: купи си го. И събу обувката си (и му я подаде).'
ot[ 8][ 4][ 9]='И Вооз каза на старейшините и на целия народ: вие сте сега свидетели, че аз купувам от Ноемин всичко Елимелехово и всичко Хилеоново и Махлоново;'
ot[ 8][ 4][10]='също тъй взимам за жена и моавката Рут, Махлоновата жена, за да възстановя името на умрелия в дела му, та да не изчезне името на умрелия между братята му и от вратата на пребивалището му: вие сте днес свидетели на това.'
ot[ 8][ 4][11]='И целият народ, що беше при градските порти, и старейшините казаха: ние сме свидетели. Да даде Господ, щото жената, която влиза в къщата ти, да бъде като Рахил и като Лия, които и двете въздигнаха дома Израилев; придобивай богатство в Ефрат, и нека се слави името ти във Витлеем;'
ot[ 8][ 4][12]='и домът ти да бъде като дома на Фареса, когото Тамар роди на Иуда, от семето, което Господ ще ти даде от тая млада жена.'
ot[ 8][ 4][13]='И Вооз взе Рут, и тя му стана жена. И той влезе при нея, и Господ й даде, та зачена и роди син.'
ot[ 8][ 4][14]='И думаха жените на Ноемин: да бъде благословен Господ, че те не остави днес без наследник! И нека бъде славно името му в Израиля.'
ot[ 8][ 4][15]='Той ще ти бъде утеха и прехрана в старините ти, защото е рожба на снаха ти, която те обича, която за тебе струва повече от седем сина.'
ot[ 8][ 4][16]='И Ноемин взе детето и го носи в прегръдките си и му беше бавачка.'
ot[ 8][ 4][17]='Съседките му дадоха име, като казваха: "на Ноемин се роди син", и го нарекоха Овид. Той е баща на Иесея, Давидов баща.'
ot[ 8][ 4][18]='И ето родът Фаресов: Фарес роди Есрома;'
ot[ 8][ 4][19]='Есром роди Арама; Арам роди Аминадава;'
ot[ 8][ 4][20]='Аминадав роди Наасона; Наасон роди Салмона;'
ot[ 8][ 4][21]='Салмон роди Вооза; Вооз роди Овида;'
ot[ 8][ 4][22]='Овид роди Иесея; Иесей роди Давида.'
