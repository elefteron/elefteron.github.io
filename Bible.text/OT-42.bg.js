ot[42][ 0]='#КНИГА НА ПРОРОК АВАКУМА#'
ot[42][ 1][ 0]='|ГЛАВА 1|'
ot[42][ 1][ 1]='Пророческо видение, което видя пророк Авакум.'
ot[42][ 1][ 2]='Докога, Господи, ще викам, и Ти не ще чуваш, ще викам към Тебе за насилието, и Ти не ще избавяш?'
ot[42][ 1][ 3]='Защо ми даваш да виждам злодейство и да гледам нещастие? Грабеж и насилие са отпреде ми, и въстава вражда, подига се раздор.'
ot[42][ 1][ 4]='От това законът изгуби сила, и няма праведен съд: понеже нечестивец надвива праведника, то и съдът бива опак.'
ot[42][ 1][ 5]='Погледайте между народите, взрете се - и много ще се почудите; защото във ваши дни Аз ще извърша такова дело, което вие не бихте повярвали, ако ви разказваха.'
ot[42][ 1][ 6]='Защото ето, Аз ще подигна халдейци, народ жесток и необуздан, който ходи по ширините земни да завладее селения, нему непринадлежащи.'
ot[42][ 1][7]='Страшен и ужасен е той; от него самия произлиза съдът му и властта му.'
ot[42][ 1][ 8]='Конете му са по-бързи от леопарди и по-устремни от вечерни вълци; конницата му припка по разни страни; ездачите му дохождат отдалеч, прилетяват като орел, който се спуска върху плячка.'
ot[42][ 1][ 9]='Вкупом той ходи за грабеж; като устреми лицето си напред, той залавя пленници като пясък.'
ot[42][ 1][10]='И над царе се той подиграва, и князе му служат за гавра; над всяка крепост се смее: насипва обсаден окоп и я превзима.'
ot[42][ 1][11]='Тогава духът му се възгордява, и той ходи и буйствува; силата му е негов бог.'
ot[42][ 1][12]='Но не си ли Ти отвека Господ, Бог мой, Светий мой? Ние няма да умрем! Ти, Господи, само за съд си го допуснал. Скало моя! За наказание си го Ти назначил.'
ot[42][ 1][13]='На чистите Твои очи не е свойствено да гледат злодейство, и да гледаш на притеснение Ти не можеш. Защо гледаш злодейци, и си безмълвен, когато нечестивец поглъща оногова, който е по-праведен от него,'
ot[42][ 1][14]='и оставят людете като риба в море, като влечуги, които нямат властник?'
ot[42][ 1][15]='Всички тях с въдица измъква, залавя в мрежата си и ги събира в своите неволи, и за това се радва и тържествува.'
ot[42][ 1][16]='Затова на мрежата си принася жертва и на невода си кади тамян, защото от тях е тлъст делът му и вкусна храната му.'
ot[42][ 1][17]='Нима затова той трябва да изпразва мрежата си и непрестанно да избива народите безмилостно?'
ot[42][ 2][ 0]='|ГЛАВА 2|'
ot[42][ 2][ 1]='Застанах на стражата си и, стоейки на кулата, наблюдавах, за да узная, какво Той ще ми каже, и какво да отговоря на жалбата против мене.'
ot[42][ 2][ 2]='Отговори ми Господ и рече: запиши видението и начертай ясно на скрижали, та, който чете, лесно да може да прочете,'
ot[42][ 2][ 3]='защото видението се отнася още към определено време; то говори за свършека и няма да излъже; па и да се забави, чакай го, защото бездруго ще се сбъдне, няма да се отмени. *=*(Вместо "защото бездруго ще се сбъдне", в превода на 70-те стои: "Идещият ще дойде и няма да се забави".)'
ot[42][ 2][ 4]='Ето, горделивата душа не ще се успокои *, а праведният чрез вярата си ще бъде жив.=*(Вместо "ето, горделивата душа не ще се успокои", в превода на 70-те стои: "Ако пък се усъмни, душата Ми няма да благоволи към него".)'
ot[42][ 2][ 5]='Горделив човек, като непрекипяло вино, не се успокоява; той разширява душата си като ад, и като смърт е ненаситен; събира при себе си всички народи и си заграбя всички племена.'
ot[42][ 2][ 6]='Няма ли всички да произнасят за него притча и присмехулна песен: "горко ономува, който без мяра се обогатява не със свое, - задълго ли? - и се отрупва със залози!"'
ot[42][ 2][7]='Не ще ли въстанат внезапно ония, които ще те мъчат, и не ще ли се вдигнат против тебе грабители, - и ти ще станеш тям за плячка?'
ot[42][ 2][ 8]='Понеже си ограбил много народи, и тебе ще ограбят всички останали народи, задето си проливал човешка кръв, задето си разорил страната, града и всички живеещи в него.'
ot[42][ 2][ 9]='Горко ономува, който ламти към неправедни печалби за дома си, та да устрои гнездото си нависоко и с това да се запази от ръката на злочестието!'
ot[42][ 2][10]='Безславие си измислил ти за твоя дом, като си изтребвал много народи, и си съгрешил против душата си.'
ot[42][ 2][11]='Камъните от стените ще завикат, и дървените стеги ще им отговорят:'
ot[42][ 2][12]='"горко ономува, който зида град върху кръв и който гради крепост с неправда!"'
ot[42][ 2][13]='Ето, не е ли от Господа Саваота това, дето народите се трудят за огъня, и племената се мъчат напразно?'
ot[42][ 2][14]='Защото земята ще се изпълни с познаване славата Господня, както водите изпълнят морето.'
ot[42][ 2][15]='Горко на тебе, който поднасяш на ближния си питие, смесено с твоя злоба, и го опиваш, за да видиш срамотите му!'
ot[42][ 2][16]='Ти се пресити със срам вместо със слава; пий прочее и ти и показвай срамоти, - и към тебе ще се обърне чашата на десницата Господня и посрамата на твоята слава.'
ot[42][ 2][17]='Защото твоето злодейство на Ливан ще падне върху тебе, задето си изтребвал уплашени животни, задето си проливал човешка кръв, задето си опустошавал страната, града и всички живеещи в него.'
ot[42][ 2][18]='Каква полза от истукан, - направен от художник, - от тоя излят лъжеучител, макар ваятелят, правейки неми кумири, да се осланя на произведението си?'
ot[42][ 2][19]='Горко ономува, който казва на дървото: стани! и на безсловесния камък: събуди се! Ще научи ли той на нещо? Ето, той е обкован със злато и сребро; но дишане в него няма.'
ot[42][ 2][20]='А Господ е в светия Свой храм: нека мълчи цяла земя пред неговото лице!'
ot[42][ 3][ 0]='|ГЛАВА 3|'
ot[42][ 3][ 1]='Молитва на пророк Авакума, за пение.'
ot[42][ 3][ 2]='Господи! чух вест от Тебе и се уплаших, Господи! свърши делото Си сред години, сред години го яви; в гнева спомни Си за милост.'
ot[42][ 3][ 3]='Бог иде от Теман, и Светият - от планина Фаран. Величието Му покри небесата, и славата Му изпълни земята.'
ot[42][ 3][ 4]='Блясъкът Му е като слънчева светлина; от ръцете Му лъчи, и тука е скривалището на силата Му!'
ot[42][ 3][ 5]='Пред лицето Му върви пораза, а по стъпките Му - палещ вятър.'
ot[42][ 3][ 6]='Той стана - и поклати земята; погледна - и в трепет докара народите; вековни планини се разпаднаха, първобитни хълмове срутиха; Неговите пътища са вечни.'
ot[42][ 3][7]='Тъжни видях шатрите етиопски; стресоха се сенниците на Мадиамската земя.'
ot[42][ 3][ 8]='Нима против реките, Господи, е пламнал Твоят гняв? Нима против реките е Твоето негодуване, или против морето е Твоята ярост, та си възседнал конете Си, спасителните Си колесници?'
ot[42][ 3][ 9]='Ти извади лъка Си според клетвеното обещание, дадено на колената. Ти с потоци разсече земята.'
ot[42][ 3][10]='Като Те видяха, планини затрепераха, води хлуйнаха; бездната издаде гласа си, нависоко дигна ръцете си;'
ot[42][ 3][11]='слънце и месечина се спряха на мястото си пред блясъка на хвърчащите Твои стрели, пред сиянието на святкащите Твои копия.'
ot[42][ 3][12]='В гняв ходиш по земята и в негодуване тъпчеш народите.'
ot[42][ 3][13]='Ти излизаш за спасение на Твоя народ, за спасение на Твоя помазан. Ти съкрушаваш главата на нечестивия дом, като го оголваш от основи до връх.'
ot[42][ 3][14]='Ти пронизваш с копията му главата на неговите вождове, когато като вихър се впуснаха да ме разбият, радостни, като че мислеха да погълнат скришом сиромаха.'
ot[42][ 3][15]='С конете Си отвори път в морето, през дълбините на големите води.'
ot[42][ 3][16]='Аз чух - и вътрешността ми затрепера; при известието за това затрепериха устните ми, болка проникна в костите ми, и мястото под мене трепери; а аз трябва да бъда спокоен в бедствения ден, когато ще дойде против народа ми неговият грабител.'
ot[42][ 3][17]='Макар и да не цъфне смоковницата, и да няма плод по лозите, макар маслината да измени, и нивата да не даде храна, макар и да не останат овци в кошарата и рогат добитък в оборите, -'
ot[42][ 3][18]='аз и тогава ще се радвам в Господа и ще се веселя в Бога на моето спасение.'
ot[42][ 3][19]='Господ Бог е моя сила: Той ще направи нозете ми като на елен и ще ме изкачи на височините ми! (Началнику на хора.)'
