ot[12][ 0]='#Четвърта книга Царства# =*(У Евреите: "Втора книга на Царете")'
ot[12][ 1][ 0]='|ГЛАВА 1|'
ot[12][ 1][ 1]='След смъртта на Ахава Моав се отметна от Израиля.'
ot[12][ 1][ 2]='А Охозия падна през решетчестия прозорец на своята горница, която е в Самария, и заболя. И проводи пратеници и им каза: идете, попитайте Веелзевула, акаронското божество: ще оздравея ли от тая болест? (И те отидоха да питат.)'
ot[12][ 1][ 3]='Тогава Ангел Господен каза на Илия Тесвитеца: стани, присрещни пратениците на самарийския цар и им кажи: нима у Израиля няма Бог, та сте тръгнали да питате Веелзевула, акаронското божество?'
ot[12][ 1][ 4]='Затова тъй казва Господ: от постелката, на която си легнал, няма да се дигнеш, а ще умреш. И отиде Илия (и каза им).'
ot[12][ 1][ 5]='Върнаха се пратениците при Охозия. И той ги попита: защо се върнахте?'
ot[12][ 1][ 6]='И те му отговориха: присрещна ни един човек и ни каза: идете, върнете се при царя, който ви е пратил, и му кажете: тъй говори Господ: нима у Израиля няма Бог, та пращаш да питат Веелзевула, акаронското божество? Затова от постелката, на която си легнал, няма да се дигнеш, а ще умреш.'
ot[12][ 1][7]='И ги попита: какъв беше наглед оня човек, който ви присрещна и ви каза тия думи?'
ot[12][ 1][ 8]='Те му отговориха: оня човек беше цял в косми и опасан през кръста с кожен пояс. Той рече: това е Илия Тесвитец.'
ot[12][ 1][ 9]='И проводи царят при него петдесетник с неговите петдесетмина. И той се изкачи при него, когато Илия седеше навръх планината, и му каза: човече Божий! царят каза: слез.'
ot[12][ 1][10]='Отговори Илия и каза на петдесетника: ако съм аз човек Божий, нека падне огън от небето и да изгори тебе и твоите петдесетмина. И падна огън от небето и изгори и него и неговите петдесетмина.'
ot[12][ 1][11]='Царят проводи при него друг петдесетник с неговите петдесетмина. И той му заговори и каза: човече Божий! тъй казва царят: слез по-скоро.'
ot[12][ 1][12]='Илия отговори и му каза: ако съм аз човек Божий, нека падне огън от небето и да изгори тебе и твоите петдесетмина. И падна огън Божий от небето и изгори него и неговите петдесетмина.'
ot[12][ 1][13]='И проводи трети път петдесетник с неговите петдесетмина. Третият петдесетник стана, та дойде, и падна на колене пред Илия, молеше го и му думаше: човече Божий, да не бъде презряна душата ми и душата на твоите раби - тия петдесетмина - пред твоите очи;'
ot[12][ 1][14]='ето, падна огън от небето и изгори двамата предишни петдесетници с техните петдесетмина; но сега да не бъде презряна душата ми пред твоите очи!'
ot[12][ 1][15]='И рече Ангелът Господен на Илия: иди с него, не бой се от него. И той стана, та отиде с него при царя.'
ot[12][ 1][16]='И му каза: тъй говори Господ: задето праща пратеници да питат Веелзевула, акаронското божество, като да нямаше в Израиля Бог да питаш за словото Му, - ти няма да се дигнеш от постелката, на която си легнал, а ще умреш.'
ot[12][ 1][17]='И той умря по словото Господне, което изрече Илия. И се възцари Иорам (брат на Охозия) вместо него, във втората година на Иорама, син Иосафатов, цар иудейски, понеже оня нямаше син.'
ot[12][ 1][18]='Останалото за Охозия, каквото той е извършил, е писано в летописите на израилските царе.'
ot[12][ 2][ 0]='|ГЛАВА 2|'
ot[12][ 2][ 1]='В онова време, когато Господ щеше да възнесе Илия на небето във вихрушка, Илия с Елисей идеше от Галгал.'
ot[12][ 2][ 2]='И каза Илия на Елисея: остани тука, защото Господ ме праща във Ветил. Но Елисей каза: жив Господ и жива ти душа! Няма да те оставя. И отидоха във Ветил.'
ot[12][ 2][ 3]='И излязоха при Елисея синовете пророчески, които бяха във Ветил, и му казаха: знаеш ли, че днес Господ ще възнесе твоя господар над главата ти? Той отговори: и аз зная, мълчете.'
ot[12][ 2][ 4]='И каза му Илия: Елисее, остани тука, защото Господ ме праща в Иерихон. А той рече: жив Господ и жива ти душа! Няма да те оставя. И дойдоха в Иерихон.'
ot[12][ 2][ 5]='Тогава се приближиха до Елисея синовете пророчески, които бяха в Иерихон, и му казаха: знаеш ли, че днес Господ взима твоя господар и ще го възнесе над главата ти? Той отговори: и аз зная, мълчете.'
ot[12][ 2][ 6]='И каза му Илия: остани тука, защото Господ ме праща на Иордан. И той каза: жив Господ и жива ти душа! Няма да те оставя. И тръгнаха двамата.'
ot[12][ 2][7]='Петдесет души от синовете пророчески тръгнаха и се спряха надалеч срещу тях, а те двамата стояха при Иордан.'
ot[12][ 2][ 8]='И взе Илия кожуха си, сви го и удари с него по водата, и тя се раздели на тъй и на тъй, и преминаха двамата по сухо.'
ot[12][ 2][ 9]='Когато преминаха, Илия каза на Елисея: искай, каквото желаеш да ти направя, преди да бъда взет от тебе. Елисей отговори: духът, който е в тебе, да бъде двойно върху мене.'
ot[12][ 2][10]='А той каза: мъчно нещо искаш; ако видиш, как ще бъда взет от тебе, тъй ще ти бъде; ако ли не видиш, няма да бъде.'
ot[12][ 2][11]='Както вървяха и се разговаряха по пътя, изведнъж се яви огнена колесница, и огнени коне, и ги раздвоиха един от други, и Илия се понесе във вихрушка към небето.'
ot[12][ 2][12]='А Елисей гледаше и извика: отче мой, отче мой, колесница на Израиля и негова конница! И вече го не видя. И хвана дрехите си, та ги раздра на две.'
ot[12][ 2][13]='И вдигна той на Илия кожуха, който бе паднал от него, па се върна и се спря край брега на Иордан;'
ot[12][ 2][14]='взе на Илия кожуха, който бе паднал от него, удари с него по водата, и каза: де е Господ, Бог Илиев - Самият Той? И удари по водата, и тя се раздели на тъй и на тъй, и Елисей премина.'
ot[12][ 2][15]='И видяха го отдалеч синовете пророчески, които бяха в Иерихон, и казаха: Илиевият дух слезе върху Елисея. И излязоха насреща му, поклониха му се доземи'
ot[12][ 2][16]='и му казаха: ето, у нас, твоите раби, има петдесет души силни мъже; нека идат те да подирят господаря ти; може би, Дух Господен го е отнесъл и го е хвърлил на някоя планина, или в някой дол. А той каза: недейте праща.'
ot[12][ 2][17]='Но те настояваха пред него много, та му дотегнаха, и той каза: пратете. И пратиха петдесет души, които дириха три дни, ала го не намериха,'
ot[12][ 2][18]='и се върнаха при него, докле той стоеше в Иерихон; и той им рече: не думах ли ви: не ходете?'
ot[12][ 2][19]='Тогава жителите на града казаха на Елисея: ето, както виждаш, господарю, положението на тоя град е добро; но водата е лоша и земята безплодна.'
ot[12][ 2][20]='И той каза: дайте ми нова чаша и турете в нея сол. И дадоха му.'
ot[12][ 2][21]='И той отиде при извора на водата, хвърли в нея солта и каза: тъй говори Господ: Аз направих здрава тая вода; занапред няма да иде от нея ни смърт, ни безплодие.'
ot[12][ 2][22]='И водата стана здрава доднес, според думата, която Елисей каза.'
ot[12][ 2][23]='Оттам той отиде във Ветил. Когато вървеше по пътя, малки деца излязоха от града, присмиваха му се и му думаха: върви, плешивецо! върви, плешивецо!'
ot[12][ 2][24]='Той се обърна, видя ги и ги прокле в име Господне. Тогава излязоха от гората две мечки и разкъсаха от тях четирийсет и две деца.'
ot[12][ 2][25]='Оттук отиде на планина Кармил, а оттам се върна в Самария.'
ot[12][ 3][ 0]='|ГЛАВА 3|'
ot[12][ 3][ 1]='Иорам, син Ахавов, се възцари над Израиля в Самария в осемнайсетата година на иудейския цар Иосафата и царува дванайсет години.'
ot[12][ 3][ 2]='Той върши, каквото беше неугодно в очите на Господа, макар и не тъй, както баща му и майка му, защото свали статуята на Ваала, която бе направил баща му;'
ot[12][ 3][ 3]='при все това той се държеше о греховете на Иеровоама, Наватов син, който бе вкарал в грях Израиля, и не отстъпваше от тях.'
ot[12][ 3][ 4]='Моавският цар Меса имаше много добитък и пращаше на израилския цар по сто хиляди овци и по сто хиляди неостригани овни.'
ot[12][ 3][ 5]='Но, щом умря Ахав, моавският цар се отметна от израилския цар.'
ot[12][ 3][ 6]='В онова време цар Иорам излезе от Самария и направи преглед на всички израилтяни,'
ot[12][ 3][7]='па отиде и проводи да кажат на иудейския цар Иосафата: моавският цар се отметна от мене; отиваш ли с мене на война против Моава? Той отговори: отивам; както ще отидеш ти, тъй и аз, както твоят народ, тъй и моят народ, както твоите коне, тъй и моите коне.'
ot[12][ 3][ 8]='И каза: по кой път да вървим? Той каза: по пътя на Едомската пустиня.'
ot[12][ 3][ 9]='И тръгнаха израилският цар, иудейският цар и едомският цар, и вървяха по околен път седем дена, и нямаше вода за войската и за добитъка, който идеше подире им.'
ot[12][ 3][10]='И каза израилският цар: ах! Господ свика тия трима царе, за да ги предаде в ръката на Моава.'
ot[12][ 3][11]='И каза Иосафат: няма ли тук пророк Господен, та чрез него да попитаме Господа? Отговори един от слугите на израилския цар и каза: тук е Елисей, Сафатовият син, който поливаше вода на Илиевите ръце.'
ot[12][ 3][12]='И каза Иосафат: у него има слово Господне. И отидоха при него израилският цар и Иосафат и едомският цар.'
ot[12][ 3][13]='И каза Елисей на израилския цар: какво имаш ти с мене? Иди при пророците на баща си и при пророците на майка си. И каза му израилският цар: не, защото Господ свика тук тия трима царе, за да ги предаде в ръката на Моава.'
ot[12][ 3][14]='И каза Елисей: жив Господ Саваот, пред Когото стоя! Ако не почитах Иосафата, иудейския цар, не бих те погледнал и не бих те видял;'
ot[12][ 3][15]='сега повикайте ми гуслар. И когато гусларят свиреше на гуслата, тогава ръката Господня се допря до Елисея,'
ot[12][ 3][16]='и той каза: тъй говори Господ: направете тая долина яма до яма;'
ot[12][ 3][17]='защото тъй говори Господ: няма да видите вятър и няма да видите дъжд, а тая долина ще се напълни с вода, от която ще пиете вие и дребният и едрият ви добитък;'
ot[12][ 3][18]='но това е малко пред очите на Господа: Той и Моава ще предаде в ръцете ви,'
ot[12][ 3][19]='и ще поразите всички укрепени градове и всички главни градове, и ще отсечете всички добри дървета, и ще заприщите всички извори, и всички добри ниви с камъни ще засипете.'
ot[12][ 3][20]='Сутринта, когато се възнася хлебен принос, отведнъж потече вода по пътя от Едом, и земята се напълни с вода.'
ot[12][ 3][21]='Като чуха моавци, че царете идат да воюват с тях, бидоха събрани всички, които носят пояс и по-стари, и застанаха на границата.'
ot[12][ 3][22]='Сутринта станаха рано и, когато слънцето изгря над водата, на моавци се стори отдалеч тая вода червена като кръв.'
ot[12][ 3][23]='И те казаха: това е кръв; сбили са се царете помежду си и се изтребили един друг; сега на плячка, Моаве!'
ot[12][ 3][24]='И те дойдоха до израилския стан. Станаха израилтяните и взеха да разбиват моавци, които се спуснаха да бягат от тях, а те продължаваха да налитат върху им и да ги поразяват.'
ot[12][ 3][25]='И градовете разрушиха, и във всяка добра нива всеки хвърли по камък, и я засипаха, и всички водни извори заприщиха, и всички добри дървета отсякоха, тъй че в Кир-Харешет останаха само камъни. И го заобиколиха прашниците и го разрушиха.'
ot[12][ 3][26]='И моавският цар видя, че губи битката, и взе със себе си седемстотин души, които боравеха с меч, за да се промъкнат към едомския цар, ала не можаха.'
ot[12][ 3][27]='И той взе първородния си син, комуто се падаше да царува вместо него, и го принесе всесъжение върху стената. Това причини голямо негодувание у израилтяните, и те се оттеглиха от него и се върнаха в земята си.'
ot[12][ 4][ 0]='|ГЛАВА 4|'
ot[12][ 4][ 1]='Една от жените на пророческите синове с плач думаше на Елисея: твоят раб, мъж ми, умря; а ти знаеш, че твоят раб се боеше от Господа; сега дойде заимодавецът да вземе двете ми деца за роби.'
ot[12][ 4][ 2]='Елисей й каза: какво да направя за тебе? Кажи ми какво имаш вкъщи? Тя отговори: рабинята ти няма нищо у дома си, освен един съд с дървено масло.'
ot[12][ 4][ 3]='И той каза: иди си поискай съдове отвън, от всички твои съседи, празни съдове; събери доста,'
ot[12][ 4][ 4]='и иди, затвори вратата след себе си и след синовете си и наливай във всички тия съдове; пълните туряй настрана.'
ot[12][ 4][ 5]='Тя си отиде от него и затвори вратата след себе си и след синовете си. Те й подаваха, а тя наливаше.'
ot[12][ 4][ 6]='Когато бяха напълнени съдовете, тя каза на сина си: дай ми още един съд. Той й каза: няма вече съдове. И дървеното масло пресекна.'
ot[12][ 4][7]='Тя дойде и разправи на Божия човек. Той каза: иди, продай дървеното масло и заплати дълговете си; а с това, което остане, ще живееш със синовете си.'
ot[12][ 4][ 8]='Един ден Елисей отиде в Сонам. Там една богата жена го покани у дома си да яде хляб, и той, колчем минеше, всякога се отбиваше там да яде хляб.'
ot[12][ 4][ 9]='И тя каза на мъжа си: ето, аз зная, че Божият човек, който постоянно минава край нас, е свет;'
ot[12][ 4][10]='да му направим малка горница над стената и да му турим там легло и маса, и стол и светилник, та, кога идва у нас, да си отива там.'
ot[12][ 4][11]='Един ден Елисей отиде там, качи се в горницата си и легна там,'
ot[12][ 4][12]='па каза на слугата си Гиезия: повикай тая сонамка. Той я повика, и тя застана пред него.'
ot[12][ 4][13]='И му рече: кажи й: ето, ти толкова се грижиш за нас; какво да направим за тебе? има ли нужда да поговорим за тебе на царя, или на военачалника? Тя отговори: не, аз живея между народа си.'
ot[12][ 4][14]='Елисей каза: тогава какво да се направи за нея? И рече Гиезий: ето, тя няма син, а мъж й е стар.'
ot[12][ 4][15]='И каза Елисей: повикай я. Той я повика, и тя застана на вратата.'
ot[12][ 4][16]='Елисей й рече: след една година, в това същото време ти ще държиш на ръце син. А тя каза: не, господарю мой, човече Божий, недей лъга рабинята си.'
ot[12][ 4][17]='И жената стана трудна и роди син на другата година, в онова също време, както й каза Елисей.'
ot[12][ 4][18]='Поотрасна детето и един ден отиде при баща си, при жетварите.'
ot[12][ 4][19]='И каза на баща си: глава, глава ме боли! И той каза на слугата си: занеси го на майка му.'
ot[12][ 4][20]='Взе го и го занесе на майка му. И то седя в скута й до пладне и умря.'
ot[12][ 4][21]='Тя отиде и го положи в леглото на Божия човек, затвори го и излезе,'
ot[12][ 4][22]='па повика мъжа си и каза: прати ми едного от слугите и една от ослиците; ще ида при Божия човек и ще се върна.'
ot[12][ 4][23]='Той каза: защо ще отиваш при него? Днес не е нов месец, не е и събота. Но тя каза: добре си е.'
ot[12][ 4][24]='И оседла ослицата и каза на слугата си: води и върви; не се спирай, докле ти не кажа.'
ot[12][ 4][25]='И тръгна и дойде при Божия човек, на планина Кармил. И когато Божият човек я видя отдалеч, каза на слугата си Гиезия: ето оная сонамка;'
ot[12][ 4][26]='затечи се, та я посрещни и я попитай: здрава ли е? здрав ли е мъж ти? здраво ли е детето? - Тя отговори: здрави сме.'
ot[12][ 4][27]='А когато дойде при Божия човек на планината, хвана се за нозете му. И Гиезий се доближи, да я отстрани; но Божият човек рече: остави я, душата й е огорчена, а Господ скри от мене и не ми яви.'
ot[12][ 4][28]='И тя каза: исках ли аз от моя господар син? не думах ли: недей ме лъга?'
ot[12][ 4][29]='И той каза на Гиезия: опаши се през кръста и вземи тоягата ми в ръка и върви; ако някого срещнеш, не го поздравявай, а ако някой те поздрави, не му отговаряй; и тури тоягата ми върху лицето на детето.'
ot[12][ 4][30]='И майката на детето каза: жив Господ и жива ти душа! Няма да те оставя. Тогава и той стана и тръгна подире й.'
ot[12][ 4][31]='Гиезий отиде преди тях и тури тоягата върху лицето на детето. Но не се чу ни глас, ни отговор. И излезе насреща му, обади му и каза: детето не се събужда.'
ot[12][ 4][32]='И Елисей влезе в къщата, и ето, умрялото дете лежи на леглото му.'
ot[12][ 4][33]='И влезе, затвори вратата след себе си и се помоли Господу;'
ot[12][ 4][34]='след това се качи, легна върху детето, тури устата си върху неговите уста, очите си върху неговите очи, и дланите си върху неговите длани, и се простря върху него, и тялото на детето се сгря.'
ot[12][ 4][35]='Елисей стана и взе да ходи из горницата насам-нататък; после пак се качи и се простря върху него. И детето кихна седем пъти и отвори очите си.'
ot[12][ 4][36]='И той повика Гиезия и рече: повикай тая сонамка. И той я повика. Тя дойде при него, и той каза: вземи сина си.'
ot[12][ 4][37]='Тя се доближи, падна пред нозете му и се поклони доземи; след това взе сина си и излезе.'
ot[12][ 4][38]='А Елисей се върна в Галгал. В оная земя имаше глад, и синовете на пророците седяха пред него. И той каза на слугата си: турни големия котел и свари сочиво за пророческите синове.'
ot[12][ 4][39]='И излезе един от тях в полето да събира зеленчук, намери едно диво повлачно растение, и набра от него пълен скут диви плодове; върна се и ги надроби в котела със сочивото, защото не ги познаваха.'
ot[12][ 4][40]='Сипаха им да ядат. Но щом почнаха да ядат сочивото, завикаха и казваха: смърт има в котела, човече Божий! И не можаха да ядат.'
ot[12][ 4][41]='А той каза: дайте брашно. И го изсипа в котела и каза (на Гиезия): сипвай на човеците, нека ядат. И в котела не остана нищо вредно.'
ot[12][ 4][42]='Дойде някой си от Ваалшалиша и донесе на Божия човек хлебен начатък - двайсет ечемични хлебчета и сурови зърна в люспи. И каза Елисей: дай на човеците да ядат.'
ot[12][ 4][43]='И каза слугата му: какво ще дам на сто души? И той каза: дай на човеците, нека ядат, защото тъй говори Господ: ще се наситят и ще остане.'
ot[12][ 4][44]='Той им даде, и те се наситиха, и остана още, според словото Господне.'
ot[12][ 5][ 0]='|ГЛАВА 5|'
ot[12][ 5][ 1]='Нееман, военачалник на сирийския цар, беше голям човек пред господаря си и почитан, защото чрез него Господ бе дал победа на сирийци; и тоя човек беше отличен войник, но прокажен.'
ot[12][ 5][ 2]='Еднаж сирийци излязоха на чети и плениха от Израилската земя едно малко момиче, и то служеше на Неемановата жена.'
ot[12][ 5][ 3]='И каза то на господарката си: о, да отидеше моят господар при пророка, който е в Самария, той щеше да снеме от него проказата!'
ot[12][ 5][ 4]='Тогава Нееман отиде и разправи това на господаря си, думайки: тъй и тъй каза момичето, което е от Израилската земя.'
ot[12][ 5][ 5]='И сирийският цар каза (на Неемана): стани, иди, пък аз ще пратя писмо до израилския цар. Той отиде, като взе със себе си десет таланта сребро, шест хиляди сикли злато и десет премени дрехи;'
ot[12][ 5][ 6]='и занесе на израилския цар писмото, в което се казваше: заедно с това писмо, ето, пращам при тебе Неемана, моя слуга, да снемеш от него проказата му.'
ot[12][ 5][7]='Израилският цар, като прочете писмото, раздра дрехите си и каза: нима аз съм Бог, да умъртвявам и съживявам, та праща при мене да снема от тоя човек проказата му? Ето, знайте сега и вижте, че той дири повод за вражда против мене.'
ot[12][ 5][ 8]='Когато Божият човек Елисей чу, че израилският цар раздрал дрехите си, прати да кажат на царя: защо раздра дрехите си? Нека дойде при мене и познае, че има пророк у Израиля.'
ot[12][ 5][ 9]='И дойде Нееман с конете си и с колесницата си и се спря пред входа на Елисеевия дом.'
ot[12][ 5][10]='Тогава Елисей прати при него слугата да каже: иди, окъпи се седем пъти в Иордан, и тялото ти ще се обнови, и ще бъдеш чист.'
ot[12][ 5][11]='Разгневи се Нееман и си тръгна, думайки: ето, аз мислех, че той ще излезе, ще застане и ще призове името на Господа, своя Бог, ще си тури ръката на мястото и ще снеме проказата;'
ot[12][ 5][12]='нима дамаските реки Авана и Фарфар не са по-добри от всички израилски води? Не можех ли да се окъпя в тях и да се очистя? Па се обърна и си отиде ядосан.'
ot[12][ 5][13]='Доближиха се рабите му и му говориха, думайки: отче, да беше ти казал пророкът нещо трудно, не щеше ли да го направиш? още повече сега, когато ти каза само: окъпи се и ще бъдеш чист.'
ot[12][ 5][14]='Той отиде и се потопи в Иордан седем пъти, според думите на Божия човек, и тялото му се обнови като тялото на малко дете и се очисти.'
ot[12][ 5][15]='Тогава се върна при Божия човек той и всичките му придружници, дойде, застана пред него и каза: ето, познах, че по цяла земя няма Бог, освен у Израиля; приеми, прочее, дар от твоя раб.'
ot[12][ 5][16]='Елисей отговори: жив Господ, пред Чието лице стоя! Не приемам. Оня го принуждаваше да вземе, но той се не съгласи.'
ot[12][ 5][17]='И каза Нееман: щом е тъй, нека дадат на твоя раб пръст, колкото могат да носят две мъски, защото занапред рабът ти няма да принася всесъжение и жертви на други богове, освен на Господа;'
ot[12][ 5][18]='само ето какво Господ да прости на твоя раб: когато моят господар иде в дома на Римона, за да се поклони там и се опре върху ръката ми, и аз се поклоня в дома на Римона, тогава Господ да прости на твоя раб за поклонението ми в дома на Римона.'
ot[12][ 5][19]='И каза му: иди си смиром. И той отмина от него на едно малко пространство земя.'
ot[12][ 5][20]='Тогава Гиезий, слугата на Божия човек Елисея, каза: ето, моят господар не рачи да вземе от ръката на тоя сириец Неемана, каквото бе донесъл. Жив Господ! ще се затека подире му и ще взема нещо от него.'
ot[12][ 5][21]='И се затече Гиезий след Неемана. Нееман видя, че някой тича подире му, слезе от колесницата да го посрещне и каза: с мир ли?'
ot[12][ 5][22]='Той отговори: с мир; моят господар ме прати да кажа: ето, сега дойдоха при мене от Ефремова планина двама момци от пророческите синове: дай им един талант сребро и две премени дрехи.'
ot[12][ 5][23]='И Нееман каза: вземи, ако обичаш, два таланта. И го много молеше. Тогава той завърза два таланта сребро в две торби и две премени дрехи и ги даде на двамата си слуги, та ги понесоха пред него.'
ot[12][ 5][24]='Когато той дойде до хълма, взе ги от ръцете им и ги скри у дома си. И отпусна людете, и те си отидоха.'
ot[12][ 5][25]='Когато дойде и се яви пред господаря си, Елисей го попита: откъде идеш, Гиезие? Той отговори: никъде не е ходил твоят раб.'
ot[12][ 5][26]='Той му каза: нима сърцето ми не те придружаваше, когато оня човек се върна от колесницата си да те посрещне? Време ли е да се взима сребро и да се взимат дрехи, или маслинени дървета и лозя, дребен или едър добитък, слуги или слугини?'
ot[12][ 5][27]='Нека, прочее, Неемановата проказа се залепи на тебе и на потомството ти вовеки. И той излезе от него бял като сняг от проказа.'
ot[12][ 6][ 0]='|ГЛАВА 6|'
ot[12][ 6][ 1]='Тогава пророческите синове казаха на Елисея: ето, мястото, дето живеем при тебе, е тясно за нас;'
ot[12][ 6][ 2]='да идем до Иордан, да вземем оттам всеки по една греда и си направим там жилище. Той каза: идете.'
ot[12][ 6][ 3]='А един каза: стори милост, дойди и ти с твоите раби. И той отговори: ще дойда.'
ot[12][ 6][ 4]='И тръгна с тях, и дойдоха до Иордан, и взеха да секат дървета.'
ot[12][ 6][ 5]='И когато един поваляше греда, брадвата му падна във водата. Той завика и каза: ах, господарю! а тя беше взета назаем!'
ot[12][ 6][ 6]='Божият човек попита: де падна тя? Той му посочи мястото. Тогава Елисей отсече късче дърво, па го хвърли там, и брадвата изплува.'
ot[12][ 6][7]='И каза: вземи си я. Той протегна ръка и я взе.'
ot[12][ 6][ 8]='Сирийският цар тръгна на война против израилтяните и се съветваше със слугите си, думайки: в еди-кое си и еди-кое си място ще разположа своя стан.'
ot[12][ 6][ 9]='Божият човек праща да кажат на израилския цар: пази се да не минаваш през онова място, защото там сирийци са залегнали.'
ot[12][ 6][10]='И израилският цар праща разузнавачи на онова място, за което му говореше Божият човек и го предпазваше; и се опази от там не веднъж и не дваж.'
ot[12][ 6][11]='И смути се сърцето на сирийския цар поради това, и той повика слугите си и им каза: кажете ми, кой от нашите се сношава с израилския цар?'
ot[12][ 6][12]='И каза един от слугите му: никой, господарю мой, царю; а пророк Елисей, който е в Израиля, обажда на израилския цар и ония думи, които ти говориш в спалнята си.'
ot[12][ 6][13]='И той каза: идете, узнайте, де е той, и аз ще пратя да го хванат. И му обадиха и казаха: ето, той е в Дотаим.'
ot[12][ 6][14]='И изпрати там коне и колесници и много войска. Дойдоха нощем и обиколиха града.'
ot[12][ 6][15]='Сутринта слугата на Божия човек стана и излезе. И ето, войска около града и коне и колесници. И слугата му каза: уви, господарю! какво да правим?'
ot[12][ 6][16]='Той отговори: не бой се, защото ония, които са с нас, са повече от ония, които са с тях.'
ot[12][ 6][17]='Елисей се молеше и думаше: Господи! отвори му очите да види. И Господ отвори очите на слугата, и той видя, и ето, цялата планина пълна с коне и огнени колесници около Елисея.'
ot[12][ 6][18]='Когато сирийци отидоха при него, Елисей се помоли Господу и каза: порази ги със слепота. И Господ ги порази със слепота, според думата Елисеева.'
ot[12][ 6][19]='Елисей им каза: не е тоя пътят, не е и тоя градът; вървете подире ми, аз ще ви заведа при оногова, когото дирите. И ги заведе в Самария.'
ot[12][ 6][20]='Когато дойдоха в Самария, Елисей каза: Господи! отвори им очите да видят. И Господ им отвори очите, и видяха, че са всред Самария.'
ot[12][ 6][21]='Израилският цар, като ги видя, попита Елисея: да ги избия ли, отче мой?'
ot[12][ 6][22]='И той отговори: не ги избивай. Нима със сабята си и с лъка си ги плени, та да ги убиваш? Сложи им хляб и вода; нека ядат и пият, и да идат при господаря си.'
ot[12][ 6][23]='Той им приготви голям обед, и те ядоха и пиха. Отпусна ги, и те отидоха при господаря си. Оттогава тия сирийски пълчища не ходиха вече в Израилевата земя.'
ot[12][ 6][24]='След това сирийският цар Венадад събра цялата си войска, тръгна и обсади Самария.'
ot[12][ 6][25]='И настана голям глад в Самария, когато я обсаждаха, тъй че една ослешка глава се продаваше за осемдесет сикли сребро, и четвърт каба гълъбови куришки - за пет сикли сребро.'
ot[12][ 6][26]='Еднаж израилският цар вървеше по стената, и една жена му думаше с плач: помогни ми, господарю мой, царю.'
ot[12][ 6][27]='Той отговори: ако Господ ти не помогне, отде ще ти помогна аз? От гумното ли, от лина ли?'
ot[12][ 6][28]='Попита я още царят: какво ти е? А тя отговори: тая жена ми каза: дай твоя син да го изядем днес, а моя син ще изядем утре.'
ot[12][ 6][29]='И сварихме моя син и го изядохме. На другия ден аз й казах: дай и ти сина си, да го изядем. Но тя скри сина си.'
ot[12][ 6][30]='Царят, като чу думите на жената, раздра дрехите си; и, като вървеше по стената, народът видя, че той носи на самото си тяло вретище.'
ot[12][ 6][31]='И царят каза: това и това да ми стори Бог и още повече да стори, ако остане днес главата на Елисея, Сафатовия син, върху му.'
ot[12][ 6][32]='А Елисей седеше у дома си, и старците седяха у него. И прати (царят) едного от своите хора. Преди да дойде пратеникът при него, Елисей каза на старците: видите ли, че тоя син на убиец прати да ми вземат главата? Гледайте, когато дойде пратеникът, затворете вратата и го притиснете с вратата. А ето и тропотът от нозете на господаря му след него!'
ot[12][ 6][33]='Докле още говореше с тях, ето пратеникът пристигна при него, и Елисей каза: ето каква неволя от Господа! Какво да чакам занапред от Господа?'
ot[12][7][ 0]='|ГЛАВА 7|'
ot[12][7][ 1]='Каза още Елисей: чуйте словото Господне! Тъй говори Господ: утре по това време една мяра чисто брашно ще струва една сикла, и две мери ечемик една сикла при портите на Самария.'
ot[12][7][ 2]='А сановникът, върху чиято ръка се опираше царят, отговори на Божия човек и каза: ако Господ дори отвореше прозорци на небето, и тогава можеше ли да бъде такова нещо? А тоя каза: ето, с очите си ще видиш това, ала не ще ядеш от него.'
ot[12][7][ 3]='Имаше при входа на портите четирима прокажени, и те си говореха един другиму: защо да седим тук, очаквайки смъртта?'
ot[12][7][ 4]='Ако речем да идем в града, в града има глад, и ще умрем там; ако пък седим тук, пак ще умрем. По-добре да идем в сирийския стан: ако ни оставят живи, ще живеем; ако ли ни убият, ще умрем.'
ot[12][7][ 5]='И станаха в сумрак, за да идат в сирийския стан. И дойдоха до края на сирийския стан, и ето, там няма ни един човек.'
ot[12][7][ 6]='Защото Господ бе направил тъй, че в сирийския стан се чу тропот от колесници, цвилене от коне, шум от голяма войска. И сирийци си бяха казали един другиму: навярно, израилският цар е наел против нас хетейските и египетските царе, за да ни нападнат.'
ot[12][7][7]='Затова бяха станали и избягали в мрачината и оставили шатрите си, и конете си, и ослите си - целия стан, както си беше, и бяха забягнали, за да се избавят.'
ot[12][7][ 8]='И тия прокажени дойдоха до края на стана, влязоха в една шатра, ядоха и пиха, и взеха оттам сребро, и злато, и дрехи, па отидоха, та ги скриха. Влязоха и в друга шатра, и оттам взеха неща, па отидоха и ги скриха.'
ot[12][7][ 9]='И си казаха един другиму: не правим добре. Тоя ден е ден за радостна вест; ако се забавим и чакаме да се съмне, виновни ще бъдем. Затова да идем и обадим в царския дом.'
ot[12][7][10]='Дойдоха, повикаха градските вратари и им разправиха, думайки: ходихме в сирийския стан, и ето, там няма ни човек, ни глас човешки, а само вързани коне, и вързани осли, и шатрите, както си са.'
ot[12][7][11]='Вратарите извикаха и обадиха вестта в самия царски дворец.'
ot[12][7][12]='През нощта царят стана и каза на слугите си: ще ви кажа, какво правят с нас сирийци. Те знаят, че теглим от глад, та са излезли от стана, да се скрият в нивите, като мислят тъй: кога излязат от града, живи ще ги хванем и ще навлезем в града.'
ot[12][7][13]='Отговори един от слугите му и каза: нека вземат пет от конете, които останаха в града, (от цялото израилско опълчение само това остана в него, от цялото опълчение на израилтяните, което загина,) та да пратим и да видим.'
ot[12][7][14]='И взеха две двойки коне, впрегнати в колесници. И царят прати подир сирийската войска, като каза: идете и вижте.'
ot[12][7][15]='И вървяха подир тях до Иордан; и ето, целият път посеян с дрехи и вещи, които сирийци бяха нахвърляли в бързия си бяг. Върнаха се пратениците и обадиха на царя.'
ot[12][7][16]='Тогава народът излезе и разграби сирийския стан, и една мяра чисто брашно стана за сикла, и две мери ечемик - за сикла, по словото Господне.'
ot[12][7][17]='И царят остави при портите оня велможа, върху чиято ръка се опираше, и народът го стъпка при портите, и той умря, както бе казал Божият човек, който говори, когато царят ходи при него.'
ot[12][7][18]='Когато Божият човек бе говорил на царя тъй: две мери ечемик за сикла, и една мяра чисто брашно за сикла ще бъде утре по това време пред портите на Самария,'
ot[12][7][19]='тогава оня велможа отговори на Божия човек и каза: ако Господ дори отвореше прозорци на небето, и тогава можеше ли да бъде такова нещо? А той му бе казал: с очите си ще видиш това, ала не ще ядеш от него.'
ot[12][7][20]='Тъй и стана с него: и стъпка го народът на портите, и той умря.'
ot[12][ 8][ 0]='|ГЛАВА 8|'
ot[12][ 8][ 1]='И говори Елисей на жената, чийто син бе възкресил, и каза: стани и иди, ти и твоят дом, и поживей там, дето можеш да поживееш, защото Господ повика глада, и той ще дойде в тая земя за седем години.'
ot[12][ 8][ 2]='Стана оная жена, и постъпи по думата на Божия човек, отиде тя и нейният дом, и живя във Филистимската земя седем години.'
ot[12][ 8][ 3]='Като се изминаха седем години, върна се тая жена от Филистимската земя и дойде да моли царя за къщата си и нивата си.'
ot[12][ 8][ 4]='Царят тогава се разговаряше с Гиезия, слугата на Божия човек, и каза: разкажи ми всичко бележито, което е извършил Елисей.'
ot[12][ 8][ 5]='А в това време, когато разказваше на царя, че Елисей е възкресил един умрял, - жената, чийто син бе възкресил, молеше царя за къщата си, и нивата си. Тогава Гиезий каза: господарю мой, царю, тая е същата жена и този е същият й син, когото Елисей възкреси.'
ot[12][ 8][ 6]='Царят попита жената, и тя му разказа. И даде й царят едного от царедворците и каза: да й се върне всичко нейно и всички приходи от нивата, от оня ден, когато е напуснала земята, досега.'
ot[12][ 8][7]='И дойде Елисей в Дамаск, когато сирийският цар Венадад беше болен. Обадиха на Венадада и казаха: тук дойде Божият човек.'
ot[12][ 8][ 8]='Тогава царят каза на Азаила: вземи в ръка дар и иди посрещни Божия човек и попитай чрез него Господа, думайки: ще оздравея ли от тая болест?'
ot[12][ 8][ 9]='Азаил отиде да го посрещне и взе в ръка дар и всичко най-добро в Дамаск, колкото могат да носят четирийсет камили, па отиде и застана пред лицето му и каза: твоят син Венадад, сирийският цар, ме прати при тебе, да попитам: ще оздравея ли от тая болест?'
ot[12][ 8][10]='Елисей му отговори: иди му кажи: ще оздравееш. Обаче Господ ми яви, че той ще умре.'
ot[12][ 8][11]='И устреми Елисей върху него погледа си и тъй стоя, докле оня се смути; и заплака Божият човек.'
ot[12][ 8][12]='И Азаил попита: защо плаче господарят ми? А той отговори: защото зная, какво зло ще сториш на Израилевите синове: крепостите им на огън ще предадеш, момците им с меч ще погубиш, кърмачетата им ще избиеш и непразните им жени ще разсечеш.'
ot[12][ 8][13]='И каза Азаил: какво е твоят раб, (мъртво) псе, та да може направи такова голямо дело? И отговори Елисей: Господ ми показа в тебе царя на Сирия.'
ot[12][ 8][14]='Той си отиде от Елисея и дойде при господаря си. И тоя го попита: какво ти говори Елисей? Той отговори: каза ми, че ще оздравееш.'
ot[12][ 8][15]='На другия ден обаче Азаил взе завивката, натопи я във вода и я тури на лицето му, и царят умря. И вместо него се възцари Азаил.'
ot[12][ 8][16]='След иудейския цар Иосафат, се възцари Иосафатовият син Иорам, цар иудейски - в петата година на Ахавовия син Иорам, цар израилски.'
ot[12][ 8][17]='Той беше на трийсет и две години, когато се възцари, и царува осем години в Иерусалим;'
ot[12][ 8][18]='и ходеше по пътя на израилските царе тъй, както постъпваше Ахавовият дом, понеже Ахавовата дъщеря му беше жена, и правеше каквото беше неугодно в очите на Господа.'
ot[12][ 8][19]='Обаче Господ не искаше да погуби Иуда, заради Своя раб Давида, защото Той бе обещал да му даде светило между децата му за всички времена.'
ot[12][ 8][20]='В негови дни Едом се измъкна изпод ръката на Иуда и си постави цар.'
ot[12][ 8][21]='И отиде Иорам в Цаир, и всички колесници с него; стана той през една нощ и порази идумейци, които го обикаляха, и началниците на колесниците, ала народът избяга в шатрите си.'
ot[12][ 8][22]='И се измъкна Едом изпод ръката на Иуда доднес. В същото време се измъкна и Ливна.'
ot[12][ 8][23]='Останалото за Иорама и всичко, що е извършил, е описано в летописите на иудейските царе.'
ot[12][ 8][24]='И почина Иорам при отците си, и биде погребан при отците си в Давидовия град. И вместо него се възцари син му Охозия.'
ot[12][ 8][25]='Охозия, син на иудейския цар Иорам, се възцари в дванайсетата година на Ахавовия син Иорам, израилски цар.'
ot[12][ 8][26]='Охозия беше на двайсет и две години, когато се възцари, и царува една година в Иерусалим. А майка му се казваше Готолия, дъщеря на израилския цар Амврия.'
ot[12][ 8][27]='Той ходеше по пътя на Ахавовия дом и правеше, каквото беше неугодно в очите на Господа, както Ахавовият дом, защото беше в роднинство с Ахавовия дом.'
ot[12][ 8][28]='Той отиде с Ахавовия син Иорам на война против сирийския цар Азаил в Рамот Галаадски, и сирийци раниха Иорама.'
ot[12][ 8][29]='И цар Иорам се върна да се лекува в Изреел от раните, които сирийци му нанесоха в Рамот, когато воюваше против сирийския цар Азаил. И Охозия, Иорамовият син, иудейски цар, дойде да посети Ахавовия син Иорам в Изреел, понеже беше болен.'
ot[12][ 9][ 0]='|ГЛАВА 9|'
ot[12][ 9][ 1]='Пророк Елисей повика едного от пророческите синове и му каза: препаши се през кръста, вземи в ръка тоя съд с елей, па иди в Рамот Галаадски;'
ot[12][ 9][ 2]='като идеш там, намери там Ииуя, син на Иосафата, Намесиев син, пристъпи и му кажи да излезе изсред братята си и го въведи във вътрешната стая;'
ot[12][ 9][ 3]='вземи тогава съда с елея, излей го върху главата му и кажи: тъй казва Господ: помазвам те за цар над Израиля. После отвори вратата, па бягай и не чакай.'
ot[12][ 9][ 4]='Момъкът, слугата пророков, отиде в Рамот Галаадски,'
ot[12][ 9][ 5]='и стигна. И ето, военачалниците насядали, а той каза: имам нещо да ти кажа, военачалнико. Ииуй попита: на кого от всички нас? Той отговори: на тебе, военачалнико.'
ot[12][ 9][ 6]='Ииуй стана и влезе вкъщи. И момъкът изля елея върху главата му и му каза: тъй говори Господ, Бог Израилев: помазвам те за цар над народа Господен, над Израиля,'
ot[12][ 9][7]='и ти ще изтребиш дома на Ахава, твоя господар, за да отмъстя за кръвта на Моите раби - пророците, и за кръвта на всички раби Господни, паднали от ръката на Иезавел;'
ot[12][ 9][ 8]='и ще погине целият дом Ахавов, и ще изтребя у Ахава всичко, що до стена мочи, и затворено, и изоставено у Израиля,'
ot[12][ 9][ 9]='и ще направя дома на Ахава като дома на Наватовия син Иеровоам и като дома на Ахиевия син Вааса;'
ot[12][ 9][10]='а Иезавел щат псета да изядат на Изреелското поле, и никой не ще я погребе. Па отвори вратата и побягна.'
ot[12][ 9][11]='И отиде Ииуй при слугите на господаря си, и те му казаха: с мир ли? Защо дохожда тоя безумец при тебе? И каза им: вие знаете тоя човек и какво той говори.'
ot[12][ 9][12]='И казаха: не е истина, кажи ни. И той рече: това и това ми каза, думайки: тъй говори Господ: помазвам те за цар над Израиля.'
ot[12][ 9][13]='Тогава те забързаха и всеки взе дрехата си, постлаха му на самите стъпала, затръбиха с тръба и казаха: Ииуй се възцари!'
ot[12][ 9][14]='И подигна се Ииуй, синът на Намесиевия син Иосафат, против Иорама, а Иорам се намираше с всички израилтяни в Рамот Галаадски на стража против сирийския цар Азаил.'
ot[12][ 9][15]='В това време сам цар Иорам се беше върнал да се лекува в Изреел от раните, които му нанесоха сирийци, когато воюва против сирийския цар Азаил. И каза Ииуй: ако сте съгласни (с мене), нека никой не излиза от града, за да иде да извести в Изреел.'
ot[12][ 9][16]='Ииуй възседна кон и тръгна за Изреел, дето лежеше Иорам (цар израилски, за да се лекува от раните, които му бяха нанесли сирийци в Рамот, когато воюва против силния и мощен сирийски цар Азаил), и дето бе дошъл иудейският цар Охозия, за да посети Иорама.'
ot[12][ 9][17]='На кулата в Изреел стоеше стражар, и съгледа Ииуевото пълчище, когато идеше, и каза: пълчище виждам. И каза Иорам: вземи конник, проводи насреща им, и нека попита: с мир ли?'
ot[12][ 9][18]='И излезе конникът на кон насреща им и каза: тъй говори царят: с мир ли? И отговори Ииуй: какво ти е тебе - с мир ли ида? Тръгвай подире ми. И стражарят обади и каза: стигна до тях, ала се не връща.'
ot[12][ 9][19]='Пратиха друг конник: той отиде при тях и каза: тъй говори царят: с мир ли? И каза Ииуй: какво ти е тебе - с мир ли ида? Тръгвай подире ми.'
ot[12][ 9][20]='Стражарят обади и каза: стигна до тях, ала се не връща. А вървежът като че ли е на Намесиевия син Ииуй, защото той върви устремно.'
ot[12][ 9][21]='Иорам каза: впрягай. И впрегнаха колесницата му. Излезе израилският цар Иорам и иудейският цар Охозия, всеки на колесницата си. Излязоха да посрещнат Ииуя, и се срещнаха с него в нивата на изреелеца Навутей.'
ot[12][ 9][22]='Когато Иорам видя Ииуя, каза: с мир ли, Ииуе? Той отговори: какъв мир при блудството на майка ти Иезавел и при многото нейни магии?'
ot[12][ 9][23]='Тогава Иорам обърна ръцете си и побягна, като каза на Охозия: измяна, Охозие!'
ot[12][ 9][24]='А Ииуй опна с ръка лъка и удари Иорама между плешките му, и стрелата прониза сърцето му, и той падна в колесницата си.'
ot[12][ 9][25]='Ииуй каза на велможата си Бидекара: вземи, та го хвърли в нивата на изреелеца Навутей, защото спомни си, как ние с тебе вървяхме двама зад баща му Ахав, и как Господ изрече върху него такова пророчество:'
ot[12][ 9][26]='наистина Аз видях вчера кръвта на Навутея и кръвта на синовете му, говори Господ, и ще ти отмъстя в тая нива. И тъй, вземи, та го хвърли в нивата, по словото Господне.'
ot[12][ 9][27]='Иудейският цар Охозия, като видя това, побягна по пътя към къщата, която беше в градината. И спусна се подире му Ииуй и каза: удрете и него в колесницата. Това стана върху могилата Гур, близо до Ивлеам. И той побягна в Мегидон, и там умря.'
ot[12][ 9][28]='Пренесоха го слугите му в Иерусалим и го погребаха в гробницата му, при отците му, в Давидовия град.'
ot[12][ 9][29]='В единайсетата година на Ахавовия син Иорама се възцари в Иудея Охозия.'
ot[12][ 9][30]='Ииуй пристигна в Изреел. А Иезавел, като получи известие, тури червило на лицето си, нагизди главата си и гледаше през прозореца.'
ot[12][ 9][31]='Когато Ииуй влезе в портите, тя попита: ще има ли мир за Замврия, убиеца на господаря си?'
ot[12][ 9][32]='Той дигна очи към прозореца и попита; кой е с мене, кой? И обърнаха поглед към него двама-трима скопци.'
ot[12][ 9][33]='И той им каза: изхвърлете я. Те я изхвърлиха, и кръвта й бризна по стената и по конете, и я стъпкаха.'
ot[12][ 9][34]='И дойде Ииуй, яде, пи и каза: намерете оная проклетница и я погребете, понеже е царска дъщеря.'
ot[12][ 9][35]='Отидоха да я погребат, ала от нея не намериха нищо, а само череп, нозе и китки от ръцете.'
ot[12][ 9][36]='Върнаха се и му обадиха. И той каза: такова беше словото на Господа, което Той изрече чрез раба Си тесвитеца Илия, думайки: Иезавелиния труп щат псета да изядат на Изреелското поле.'
ot[12][ 9][37]='Иезавелиният труп ще бъде на Изреелското поле като тор на нива, та никой не ще каже: това е Иезавел.'
ot[12][10][ 0]='|ГЛАВА 10|'
ot[12][10][ 1]='Ахав имаше седемдесет синове в Самария. Ииуй написа и прати в Самария до израилските началници, старейшини и възпитатели на Ахавовите деца писма с такова съдържание:'
ot[12][10][ 2]='кога стигне до вас това писмо, то, понеже са при вас синовете на господаря ви, а също у вас са и колесници и коне, и укрепен град и оръжие, -'
ot[12][10][ 3]='изберете най-добрия и най-достойния от синовете на господаря си, поставете го на бащиния му престол и воювайте за дома на господаря си.'
ot[12][10][ 4]='Те се уплашиха твърде много и казаха: ето, двама царе не устояха пред него, а как ще устоим ние?'
ot[12][10][ 5]='Тогава началникът над царския дом, и градоначалникът, и старейшините, и възпитателите проводиха да кажат на Ииуя: ние сме твои раби и, каквото ни кажеш, ще направим; никого няма да поставим за цар; прави, що ти е воля.'
ot[12][10][ 6]='Той повторно им писа такова писмо: ако сте мои и се покорявате на думата ми, вземете главите на синовете на вашия господар и дойдете утре по това време при мене в Изреел. (А царските синове бяха седемдесет души; възпитаваха ги най-видните в града.)'
ot[12][10][7]='Когато стигна до тях писмото, те взеха царските синове и ги заклаха - седемдесет души, туриха главите им в кошници и му ги изпратиха в Изреел.'
ot[12][10][ 8]='Дойде пратеникът, извести му и каза: донесохме главите на царските синове. И той каза: наредете ги на два купа при входа на портите до утре.'
ot[12][10][ 9]='На сутринта той излезе, застана и каза на целия народ: вие сте виновни. Ето, аз въстанах против господаря си и го убих, а тия всичките кой ги уби?'
ot[12][10][10]='А сега знайте, че няма да падне на земята нито едно слово на Господа, което Той бе изрекъл за Ахавовия дом; Господ направи това, що изрече чрез Своя раб Илия.'
ot[12][10][11]='Ииуй изби всички останали от дома на Ахава в Изреел, и всичките му велможи, и близките му, и свещениците му, тъй че от него не оцеля нито един.'
ot[12][10][12]='След това стана, тръгна и дойде в Самария. По пътя, когато се намираше близо до овчарския Бет-Екед,'
ot[12][10][13]='Ииуй срещна братята на иудейския цар Охозия и попита: кои сте вие? Те отговориха: ние сме братя на Охозия, отиваме да се научим, здрави ли са синовете на царя и синовете на царицата.'
ot[12][10][14]='А той каза: хванете ги живи. Хванаха ги живи и ги заклаха - четирийсет и двама души, при кладенеца на Бет-Екед, и не остана от тях нито един.'
ot[12][10][15]='Оттам тръгна и се срещна с Рихавовия син Ионадав, който идеше насреща му; поздрави го и му каза: разположено ли е сърцето ти тъй, както моето сърце към твоето? Ионадав отговори: да. Ако е тъй, дай си ръката. И тоя си подаде ръката, а той го качи на колесницата при себе си.'
ot[12][10][16]='И каза: тръгвай с мене и гледай моята ревност към Господа. И го наместиха в колесницата.'
ot[12][10][17]='Като дойде в Самария, той уби всички, останали от Ахава в Самария, тъй че съвсем го изтреби, по словото на Господа, що бе казал на Илия.'
ot[12][10][18]='Тогава Ииуй събра целия народ и каза: Ахав малко служи на Ваала; Ииуй ще му служи повече.'
ot[12][10][19]='Затова, свикайте при мене всички пророци на Ваала, всичките му служители и всичките му свещеници, - никой да не отсъствува, защото ще принеса голяма жертва Ваалу. А всеки, който не дойде, няма да остане жив. Ииуй правеше това с лукавство, за да изтреби Вааловите служители.'
ot[12][10][20]='И каза Ииуй: наредете празничен събор за Ваала. И прогласиха събор.'
ot[12][10][21]='Тогава Ииуй прати по цял Израил, и дойдоха всички Ваалови служители; не остана ни един да не дойде; и влязоха в дома на Ваала, и Вааловият дом се напълни открай докрай.'
ot[12][10][22]='И каза на одеждопазителя: донеси одежди за всички Ваалови служители. И той им донесе одежди.'
ot[12][10][23]='Ииуй влезе с Рихавовия син Ионадава в дома Ваалов и каза на Вааловите служители: разпитайте и разгледайте, дали не се намира някой от служителите на Господа, защото тук трябва да бъдат само Ваалови служители.'
ot[12][10][24]='И те пристъпиха да принасят жертви и всесъжения. А Ииуй постави извън дома осемдесет души и каза: душата на оногова, от когото се избави някой от людете, които ви предавам в ръцете, ще бъде вместо душата на спасилия се.'
ot[12][10][25]='Когато всесъжението бе извършено, Ииуй каза на бързоходците и началниците: идете, избийте ги, та нито един да не излезе. Избиха ги с острието на меча и ги изхвърлиха бързоходците и началниците, и отидоха в града, дето беше Вааловото капище,'
ot[12][10][26]='изнесоха статуите от Вааловото капище и ги изгориха;'
ot[12][10][27]='след това разбиха Вааловата статуя, разрушиха Вааловото капище и го обърнаха на място за нечистотии, дори доднес.'
ot[12][10][28]='Тъй изтреби Ииуй Ваала от Израилската земя.'
ot[12][10][29]='Ала от греховете на Наватовия син Иеровоам, който бе вкарал в грях Израиля, от тях Ииуй не отстъпяше - от златните телци, които бяха във Ветил и в Дан.'
ot[12][10][30]='И Господ каза на Ииуя: задето драговолно извърши, каквото беше праведно в очите Ми - изпълни над Ахавовия дом всичко, що Ми беше на сърце, твоите синове ще седят до четвърта рода на Израилевия престол.'
ot[12][10][31]='Но Ииуй не залягаше да върви по закона на Господа, Бога Израилев, от все сърце. Той не отстъпваше от греховете на Иеровоама, който бе вкарал в грях Израиля.'
ot[12][10][32]='В ония дни Господ начена да къса части от израилтяните, и Азаил ги биеше по всички Израилски предели:'
ot[12][10][33]='на изток от Иордан, цялата земя Галаад, коляното Гадово, Рувимово, Манасиево, като захванеш от Ароер, при поток Арнон, и Галаад и Васан.'
ot[12][10][34]='Останалото за Ииуя и за всичко, което той извърши, и за юначните му подвизи е описано в летописите на израилските царе.'
ot[12][10][35]='И почина Ииуй при отците си, и го погребаха в Самария. И вместо него се възцари син му Иоахаз.'
ot[12][10][36]='Ииуй царува над Израиля в Самария двайсет и осем години.'
ot[12][11][ 0]='|ГЛАВА 11|'
ot[12][11][ 1]='Готолия, майка на Охозия, като видя, че син й умря, стана и изтреби целия царски род.'
ot[12][11][ 2]='Но Иосавета, цар Иорамова дъщеря, сестра на Охозия, взе Охозиевия син Иоаса и тайно го отведе изсред убиваните царски синове, него и кърмачката му, в спалнята; и скриха го от Готолия, и той не биде убит.'
ot[12][11][ 3]='И криха го с нея в Господния дом шест години, а в това време Готолия царуваше над земята.'
ot[12][11][ 4]='На седмата година Иодай прати и взе стотниците от телохранителите и бързоходците, доведе ги при себе си в дома Господен, сключи с тях договор, взе от тях клетва в дома Господен и им показа царския син;'
ot[12][11][ 5]='и даде им заповед, като каза: ето какво ще направите: едната третина от вас, които дохождате в събота, ще стоите на стража при царския дом;'
ot[12][11][ 6]='другата третина - при Сурски порти; и третата третина - при портите зад телохранителите, и ще стоите на стража в дома, да не стане насилие.'
ot[12][11][7]='И две части от вас, от всички, които си отиват в събота, ще стоят на стража при дома Господен, за царя;'
ot[12][11][ 8]='и заобиколете царя от всички страни, всеки с оръжието си в ръка; който и да влезе в редовете, да бъде убит; и бъдете при царя, кога излиза и кога влиза.'
ot[12][11][ 9]='Стотниците направиха всичко, що заповяда свещеник Иодай; всеки взе людете си, които дохождаха в събота и които си отиваха в събота, и дойдоха при свещеник Иодая.'
ot[12][11][10]='И свещеникът раздаде на стотниците копията и щитовете цар Давидови, които се намираха в дома Господен.'
ot[12][11][11]='И застанаха бързоходците, всеки с оръжие в ръка, от дясната страна на дома до лявата страна на дома, при жертвеника и при дома около царя.'
ot[12][11][12]='Тогава Иодай изведе царския син, тури му царски венец и накити, възцариха го, и го помазаха, ръкопляскаха и викаха: да живее царят!'
ot[12][11][13]='Чу Готолия гласа на разтърчалия се народ и отиде при народа в дома Господен.'
ot[12][11][14]='И гледа: ето, царят стои на възвишението, според обичая, и князете и тръбите до царя; целият народ на страната се весели, и тръбят с тръби. Готолия раздра дрехите си и завика: съзаклятие, съзаклятие!'
ot[12][11][15]='Свещеник Иодай заповяда на стотниците, началници на войската, и им каза: изведете я извън редовете, а който тръгне подире й, убивайте го с меч, защото свещеникът си мислеше да не би да я убият в дома Господен.'
ot[12][11][16]='Направиха й място, и тя мина през конския вход за царския двор, и там биде убита.'
ot[12][11][17]='И сключи Иодай завет между Господа и между царя и народа, да бъдат те народ Господен, и между царя и народа.'
ot[12][11][18]='Тогава целият народ на страната отиде в дома на Ваала, събориха жертвениците му, и кумирите му съвсем разбиха, и Вааловия жрец Матан убиха пред жертвениците. И свещеникът установи надзорничество над дома Господен.'
ot[12][11][19]='И взе стотниците и телохранителите и бързоходците и целия народ на страната, и придружиха царя от дома Господен, и отидоха по пътя през телохранителските порти в царския дом; и той седна на царския престол.'
ot[12][11][20]='Целият народ на страната се весели, и градът се успокои. А Готолия убиха с меч в царския дом.'
ot[12][11][21]='Иоас беше на седем години, когато се възцари.'
ot[12][12][ 0]='|ГЛАВА 12|'
ot[12][12][ 1]='В седмата година на Ииуя се възцари Иоас и царува в Иерусалим четирийсет години. Майка му се казваше Цивия, от Вирсавия.'
ot[12][12][ 2]='И Иоас вършеше, каквото беше угодно пред очите на Господа, през всичките си дни, докле го поучаваше свещеник Иодай;'
ot[12][12][ 3]='само оброчищата не бяха премахнати; народът още принасяше жертви и кадеше по оброчищата.'
ot[12][12][ 4]='И каза Иоас на свещениците: всичкото посвещавано сребро, което принасят в дома Господен, среброто от ония, които биват преброявани, среброто, което се внася за всяка душа според оценката, - всичкото сребро, колкото всекиму сърце дава, да се донесе в дома Господен;'
ot[12][12][ 5]='нека свещениците го прибират, всеки от своя познат, и нека поправят повреденото в храма, навред, дето се намери повреда.'
ot[12][12][ 6]='Но понеже до двайсет и третата година на цар Иоаса свещениците не поправяха повредите в храма,'
ot[12][12][7]='цар Иоас повика свещеник Иодая и свещениците и им каза: защо не поправяте повредите в храма? Отсега няма вече да прибирате сребро от своите познати, а ще го оставяте за поправка на повредите в храма.'
ot[12][12][ 8]='И свещениците се съгласиха да не прибират вече у себе си сребро от народа за поправка на повредите в храма.'
ot[12][12][ 9]='Тогава свещеник Иодай взе едно ковчеже, направи отгоре му отвор и го сложи до жертвеника отдясно, дето влизаха в дома Господен. И свещениците, които стояха на стража при прага, пущаха там всичкото сребро, което се внасяше в дома Господен.'
ot[12][12][10]='И колчем виждаха, че има много сребро в ковчежето, дохождаше царският писар и първосвещеникът, и завързваха в торби, и преброяваха среброто, което се намереше в дома Господен,'
ot[12][12][11]='и преброеното сребро предаваха в ръцете на отредените при дома Господен разпоредници, а те го харчеха по дърводелци и градежници, които работеха в дома Господен,'
ot[12][12][12]='и по зидари, и по каменоделци, и за купуване дървета и дялани камъни, за поправка на повредите в дома Господен, и за всичко, що се харчеше за поддържане на храма.'
ot[12][12][13]='Но за дома Господен не бидоха направени сребърни блюда, щипци, чаши за ръсене, тръби, - никакви златни съдове, и сребърни съдове не бидоха направени от среброто, което се внасяше в дома Господен,'
ot[12][12][14]='а го предаваха на разпоредниците, и те поправяха с него дома Господен.'
ot[12][12][15]='И не искаха сметка от ония, на които поверяваха среброто за раздаване на разпоредниците, защото те постъпваха честно.'
ot[12][12][16]='Среброто от жертва за вина и среброто от жертва за грях не се внасяше в дома Господен: то беше за свещениците.'
ot[12][12][17]='Тогава сирийският цар Азаил тръгна в поход, отиде да воюва против Гет, и го превзе; па намисли след това Азаил да иде против Иерусалим.'
ot[12][12][18]='Но иудейският цар Иоас взе всичко пожертвувано, което бяха пожертвували на храма негови отци, иудейските царе Иосафат, Иорам и Охозия, и което сам бе пожертвувал, и всичкото злато, намерено в съкровищниците в дома Господен и на царския дом, и прати на сирийския цар Азаил; и тоя се оттегли от Иерусалим.'
ot[12][12][19]='Останалото за Иоаса и за всичко, което той извърши, е описано в летописите на иудейските царе.'
ot[12][12][20]='И въстанаха слугите му, направиха съзаклятие и убиха Иоаса в дома Мило, на пътя за Сила.'
ot[12][12][21]='Убиха го слугите му: Иозакар, син на Шимеата, и Иехозавад, син на Шомера, и той умря, и го погребаха при отците му в Давидовия град. И вместо него се възцари син му Амасия.'
ot[12][13][ 0]='|ГЛАВА 13|'
ot[12][13][ 1]='В двайсет и третата година на Иоаса, син на иудейския цар Охозия, се възцари над Израиля в Самария Ииуевият син Иоахаз, и царува седемнайсет години;'
ot[12][13][ 2]='той вършеше, каквото беше неугодно пред очите на Господа, и ходеше в греховете на Наватовия син Иеровоам, който бе вкарал в грях Израиля, и не отстъпваше от тях.'
ot[12][13][ 3]='И разпали се гневът на Господа против Израиля, и Той ги предаваше в ръката на сирийския цар Азаил и в ръката на Азаиловия син Венадад, през всички дни.'
ot[12][13][ 4]='Иоахаз се помоли пред лицето на Господа, и Господ го чу, защото видя притеснението на израилтяните, как ги притесняваше сирийският цар.'
ot[12][13][ 5]='И Господ даде на израилтяните избавител, и те се отърваха от ръката на сирийци, и живееха Израилевите синове в шатрите си, както вчера и завчера.'
ot[12][13][ 6]='Обаче не отстъпваха от греховете на дома на Иеровоама, който бе вкарал в грях Израиля; ходеха в тях, и дъбравата стоеше в Самария.'
ot[12][13][7]='На Иоахаза остана войска само петдесет конника, десет колесници и десет хиляди пешаци, защото сирийският цар ги беше изтребил и преобърнал в прах, който се тъпче.'
ot[12][13][ 8]='Останалото за Иоахаза и за всичко, което той извърши, и за юнашките му подвизи, е описано в летописите на израилските царе.'
ot[12][13][ 9]='И почина Иоахаз при отците си, и го погребаха в Самария. И вместо него се възцари син му Иоас.'
ot[12][13][10]='Иоахазовият син Иоас се възцари над Израиля в Самария в трийсет и седмата година на иудейския цар Иоас, царува шестнайсет години'
ot[12][13][11]='и вършеше, каквото беше неугодно пред очите на Господа; не отстъпваше ни от един от греховете на Наватовия син Иеровоам, който бе вкарал в грях Израиля, но ходеше в тях.'
ot[12][13][12]='Останалото за Иоаса и за всичко, което той извърши, и за юнашките му подвизи, как воюва с иудейския цар Амасия, е описано в летописите на израилските царе.'
ot[12][13][13]='И почина Иоас при отците си, а на престола му седна Иеровоам. Иоас биде погребан в Самария, при израилските царе.'
ot[12][13][14]='Елисей се разболя от болест, от която после и умря. Дойде при него израилският цар Иоас, плака над него, думайки: отче мой, отче мой, колесница на Израиля и негова конница!'
ot[12][13][15]='И каза му Елисей: вземи лък и стрели. И той взе лък и стрели.'
ot[12][13][16]='И каза на израилския цар: тури ръката си на лъка. И той си тури ръката. Тогава Елисей сложи ръцете си върху царевите ръце'
ot[12][13][17]='и рече: отвори прозореца към изток. И той отвори. Каза му Елисей: стреляй. И той стрелна. И каза: тая стрела за избавление е от Господа, тя е избавителна стрела против Сирия, и ти ще поразиш до крак сирийците в Афек.'
ot[12][13][18]='И каза (Елисей): вземи стрели. И той взе. Каза пак на израилския цар: удари в земята. И той удари три пъти и спря.'
ot[12][13][19]='И разгневи му се Божият човек и каза: трябваше да удариш пет или шест пъти, тогава щеше да разбиеш досущ сирийци, а сега ще поразиш сирийци само три пъти.'
ot[12][13][20]='Умря Елисей и го погребаха. И на другата година моавски пълчища нахлуха в страната.'
ot[12][13][21]='И ето, когато погребваха един човек, погребвачите, като видяха това пълчище, хвърлиха тоя човек в Елисеевия гроб, и той, като падна, допря се до Елисеевите кости, оживя и се изправи на нозете си.'
ot[12][13][22]='Сирийският цар Азаил притесняваше израилтяните през всички дни на Иоахаза.'
ot[12][13][23]='Но Господ се смили над тях и ги помилува; обърна се към тях поради завета Си с Авраама, Исаака и Иакова, и не иска да ги изтреби, и не ги отхвърли от лицето Си доднес.'
ot[12][13][24]='Сирийският цар Азаил умря, и вместо него се възцари син му Венадад.'
ot[12][13][25]='Иоахазовият син Иоас взе назад от ръцете на Азаиловия син Венадад градовете, които той бе превзел с война от ръцете на баща му Иоахаз. Три пъти го разби Иоас, и върна Израилевите градове.'
ot[12][14][ 0]='|ГЛАВА 14|'
ot[12][14][ 1]='Във втората година на Иоаса, син на израилския цар Иоахаза, се възцари Амасия, син на иудейския цар Иоас;'
ot[12][14][ 2]='той беше на двайсет и пет години, когато се възцари, и царува двайсет и девет години в Иерусалим. Майка му се казваше Иехоадан, от Иерусалим.'
ot[12][14][ 3]='И вършеше той, каквото беше угодно пред очите на Господа, но не тъй, както неговият отец Давид; във всичко той постъпваше като баща си Иоаса.'
ot[12][14][ 4]='Само оброчищата не бяха премахнати: народът още принасяше жертви и кадеше по оброчищата.'
ot[12][14][ 5]='Когато закрепна царството в ръцете му, той уби слугите си, които бяха убили царя, баща му.'
ot[12][14][ 6]='Но децата на убийците не уби, защото е писано в книгата на Моисеевия закон, в която Господ заповяда, думайки: бащите да не бъдат наказвани със смърт заради децата, и децата не трябва да бъдат наказвани със смърт зарад бащите, а всеки трябва да се наказва със смърт за своето престъпление.'
ot[12][14][7]='Той порази десет хиляди идумейци в Солния дол, и взе града Села с война, и му даде име Иоктеил, което си остана и доднес.'
ot[12][14][ 8]='Тогава Амасия изпрати пратеници до Иоаса, израилски цар, син на Иоахаза, Ииуев син, да кажат: излез да се видим лице с лице.'
ot[12][14][ 9]='Тогава израилският цар Иоас прати до Амасия, иудейски цар, да кажат: трън ливански пратил при кедра ливански да каже: дай дъщеря си за жена на сина ми. Но минали диви зверове ливански и стъпкали тоя трън.'
ot[12][14][10]='Ти порази идумейци, и сърцето ти се възгордя. Превъзнасяй се и стой у дома си. За какво ти е да предизвикваш разпра за твоя злочестина? Ще паднеш ти и Иуда с тебе.'
ot[12][14][11]='Ала Амасия не послуша. Тогава Иоас, цар израилски, излезе, и се видяха лице с лице, той и Амасия, цар иудейски, във Ветсамис, що е в Иудея.'
ot[12][14][12]='Иудеите бидоха разбити от израилтяните, и се разбягаха по шатрите си.'
ot[12][14][13]='Израилският цар Иоас хвана във Ветсамис иудейския цар Амасия, син на Иоаса, Охозиев син, дойде в Иерусалим и събори четиристотин лакти от иерусалимската стена - от Ефремови порти до ъгловите порти.'
ot[12][14][14]='И взе всичкото злато и сребро и всички съдове, каквито се намериха в дома Господен и в съкровищниците на царския дом, и заложници, и се върна в Самария.'
ot[12][14][15]='Останалото за Иоаса, което той извърши, и за юнашките му подвизи, и как той воюва с иудейския цар Амасия, е описано в летописите на израилските царе.'
ot[12][14][16]='И почина Иоас при отците си, и биде погребан в Самария, при израилските царе. Вместо него се възцари син му Иеровоам.'
ot[12][14][17]='Амасия, син Иоасов, цар иудейски, живя подир смъртта на Иоахазовия син Иоас, цар израилски, петнайсет години.'
ot[12][14][18]='Останалите дела на Амасия са записани в летописите на иудейските царе.'
ot[12][14][19]='И направиха съзаклятие против него в Иерусалим, и той избяга в Лахис. Проводиха по него в Лахис, и там го убиха.'
ot[12][14][20]='Донесоха го на коне, и биде погребан в Иерусалим при отците си, в Давидовия град.'
ot[12][14][21]='Целият народ иудейски взе Азария, който беше на шестнайсет години, и го възцариха вместо баща му Амасия.'
ot[12][14][22]='Той застрои Елат и го върна на Иуда, след като царят, баща му, почина при отците си.'
ot[12][14][23]='Израилският цар Иеровоам, син Иоасов, се възцари в Самария в петнайсетата година на иудейския цар Амасия, Иоасов син, царува четирийсет и една години,'
ot[12][14][24]='и вършеше, каквото беше неугодно пред очите на Господа: не отстъпваше ни от един грях на Наватовия син Иеровоама, който бе вкарал в грях Израиля.'
ot[12][14][25]='Той възстанови границите на Израиля от входа в Емат до пустинното море, според словото на Господа, Бога Израилев, което Той бе изрекъл чрез раба Си Аматиевия син Иона, пророк от Гатхефер,'
ot[12][14][26]='защото Господ видя неволята на Израиля, толкова горка, че нямаше ни затворен, ни свободен, който да бъде помощник у Израиля.'
ot[12][14][27]='И не иска Господ да изкорени името на израилтяните от поднебесието, и ги избави чрез ръката на Иоасовия син Иеровоама.'
ot[12][14][28]='Останалото за Иеровоама и за всичко, що е извършил, и за юнашките му подвизи, как е воювал и как е възвърнал на Израиля Дамаск и Емат, който беше на Иуда, е описано в летописите на израилските царе.'
ot[12][14][29]='И почина Иеровоам при отците си, при израилските царе. И вместо него се възцари син му Захария.'
ot[12][15][ 0]='|ГЛАВА 15|'
ot[12][15][ 1]='Иудейският цар Азария, син Амасиев, се възцари в двайсет и седмата година на израилския цар Иеровоама;'
ot[12][15][ 2]='той беше на шестнайсет години, когато се възцари, и петдесет и две години царува в Иерусалим. Майка му се казваше Иехолия, от Иерусалим.'
ot[12][15][ 3]='Той вършеше, каквото беше угодно в очите на Господа, тъкмо както постъпваше баща му Амасия.'
ot[12][15][ 4]='Само оброчищата не бяха премахнати: народът още принасяше жертви и кадеше по оброчищата.'
ot[12][15][ 5]='Господ порази царя, и той беше болен от проказа до деня на смъртта си и живееше в отделен дом. А царевият син Иотам началствуваше над двореца и управляваше народа на страната.'
ot[12][15][ 6]='Останалото за Азария и за всичко, що е той извършил, е описано в летописите на иудейските царе.'
ot[12][15][7]='И почина Азария при отците си, и го погребаха при отците му в Давидовия град. А вместо него се възцари син му Иотам.'
ot[12][15][ 8]='Захария, син на Иеровоама, се възцари над Израиля в Самария в трийсет и осмата година на иудейския цар Азария и царува шест месеца.'
ot[12][15][ 9]='Той вършеше, каквото беше неугодно пред очите на Господа, както правеха бащите му: не отстъпваше от греховете на Наватовия син Иеровоама, който бе вкарал в грях Израиля.'
ot[12][15][10]='Селум, син на Иависа, направи съзаклятие против него, удари го пред народа и го уби, па се възцари вместо него.'
ot[12][15][11]='Останалото за Захария е описано в летописите на израилските царе.'
ot[12][15][12]='Такова беше словото на Господа, което Той бе казал на Ииуя, думайки: синовете ти ще седят на Израилевия престол до четвърта рода. Тъй и стана.'
ot[12][15][13]='Иависовият син Селум се възцари в трийсет и деветата година на иудейския цар Азария и царува в Самария един месец.'
ot[12][15][14]='Тогава Менаим, син на Гадия от Тирца, тръгна и дойде в Самария, удари Иависовия син Селума в Самария, уби го и се възцари вместо него.'
ot[12][15][15]='Останалото за Селума и за съзаклятието му, което той направи, е описано в летописите на израилските царе.'
ot[12][15][16]='Менаим порази Типсах и всички, които бяха в него и в пределите му, като захванеш от Тирца, задето градът не отвори портите, разби го, и всички в него непразни жени разсече.'
ot[12][15][17]='Менаим, син Гадиев, се възцари над Израиля в трийсет и деветата година на иудейския цар Азария и царува десет години в Самария;'
ot[12][15][18]='той вършеше, каквото беше неугодно пред очите на Господа; не отстъпваше от греховете на Наватовия син Иеровоама, който бе вкарал в грях Израиля, през всичките си дни.'
ot[12][15][19]='Тогава асирийският цар Фул нападна земята (Израилева). И Менаим даде на Фула хиляда таланта сребро, за да бъдат ръцете му за него и да утвърди царството в своя ръка.'
ot[12][15][20]='Менаим разхвърли това сребро върху израилтяните, върху всички богати люде, по петдесет сикли сребро на всеки човек, за да ги даде на асирийския цар. И върна се назад асирийският цар, и не остана там в земята.'
ot[12][15][21]='Останалото за Менаима и за всичко, що е той извършил, е описано в летописите на израилските царе.'
ot[12][15][22]='И почина Менаим при отците си. И вместо него се възцари син му Факия.'
ot[12][15][23]='Менаимовият син Факия се възцари над Израиля в Самария в петдесетата година на иудейския цар Азария и царува две години;'
ot[12][15][24]='той вършеше, каквото беше неугодно пред очите на Господа: не отстъпваше от греховете на Наватовия син Иеровоама, който бе вкарал в грях Израиля.'
ot[12][15][25]='Против него направи съзаклятие Факей, син на Ремалия, негов велможа, нападна го в Самария, в покоите на царския дом, с Аргов и Арие, имайки със себе си и петдесет души галаадци, уби го и се възцари вместо него.'
ot[12][15][26]='Останалото за Факея и за всичко, що е той извършил, е описано в летописите на израилските царе.'
ot[12][15][27]='Ремалиевият син Факей се възцари над Израиля в Самария в петдесет и втората година на иудейския цар Азария и царува двайсет години;'
ot[12][15][28]='той вършеше, каквото беше неугодно пред очите на Господа: не отстъпваше от греховете на Наватовия син Иеровоама, който бе вкарал в грях Израиля.'
ot[12][15][29]='В дните на израилския цар Факея дойде асирийският цар Теглатфеласар, превзе Ион, Авел-Бет-Мааха, Ианох, Кедес, Асор, Галаад, Галилея и цялата Нефталимова земя, и пресели жителите им в Асирия.'
ot[12][15][30]='Осия, син на Ила, направи съзаклятие против Ремалиевия син Факей, удари го и го уби, па се възцари вместо него в двайсетата година на Озиевия син Иоатам.'
ot[12][15][31]='Останалото за Факея и за всичко, що той е извършил, е описано в летописите на израилските царе.'
ot[12][15][32]='Иоатам, син на иудейския цар Озия, се възцари във втората година на Ремалиевия син Факей, цар израилски;'
ot[12][15][33]='той беше на двайсет и пет години, когато се възцари, и царува в Иерусалим шестнайсет години. Майка му се казваше Иеруша, Садокова дъщеря.'
ot[12][15][34]='Той вършеше, каквото беше угодно пред очите на Господа: във всичко постъпваше тъй, както постъпваше баща му Озия.'
ot[12][15][35]='Само оброчищата не бяха премахнати: народът още принасяше жертви и кадеше по оброчищата. Той построи горните порти при дома Господен.'
ot[12][15][36]='Останалото за Иоатама и за всичко, що е извършил, е описано в летописите на иудейските царе.'
ot[12][15][37]='В ония дни Господ начена да праща в Иудея сирийския цар Рецина и Ремалиевия син Факея.'
ot[12][15][38]='И почина Иоатам при отците си, и биде погребан при отците си в града на отца си Давида. И вместо него се възцари син му Ахаз.'
ot[12][16][ 0]='|ГЛАВА 16|'
ot[12][16][ 1]='Ахаз, син на иудейския цар Иоатам, се възцари в седемнайсетата година на Ремалиевия син Факей;'
ot[12][16][ 2]='Ахаз беше на двайсет години, когато се възцари; той царува шестнайсет години в Иерусалим, и не вършеше, каквото беше угодно пред очите на Господа, своя Бог, като отца си Давида,'
ot[12][16][ 3]='но ходеше по пътя на израилските царе, и дори сина си през огън прекара, подражавайки гнусотиите на народите, които Господ бе пропъдил отпред лицето на Израилевите синове,'
ot[12][16][ 4]='принасяше жертви и кадеше по оброчища и по могили и под всяко сенчесто дърво.'
ot[12][16][ 5]='Тогава сирийският цар Рецин и Ремалиевият син Факей, цар израилски, потеглиха против Иерусалим, за да го завладеят, и държаха Ахаза в обсада, но не можаха да надвият.'
ot[12][16][ 6]='В онова време сирийският цар Рецин възвърна на Сирия Елат и изгони иудеите от Елат; и идумейци влязоха в Елат, дето живеят и доднес.'
ot[12][16][7]='Ахаз прати пратеници до асирийския цар Теглатфеласар в Дамаск да кажат: аз съм твой раб и твой син; дойди и ме защити от ръката на сирийския цар и от ръката на израилския цар, които са се дигнали против мен.'
ot[12][16][ 8]='Ахаз взе сребро и злато, колкото се намери в дома Господен и в съкровищниците на царския дом, и го прати дар на асирийския цар.'
ot[12][16][ 9]='Асирийският цар го послуша: и отиде асирийският цар в Дамаск, превзе го и пресели жителите му в Кир, а Рецина уби.'
ot[12][16][10]='Цар Ахаз отиде да посрещне асирийския цар Теглатфеласар в Дамаск и видя жертвеника, който беше в Дамаск, и прати цар Ахаз на свещеник Урия образа на жертвеника и чертежа на цялата му направа.'
ot[12][16][11]='А свещеник Урия съгради жертвеник по образеца, който цар Ахаз прати от Дамаск; това направи свещеник Урия, преди да пристигне от Дамаск цар Ахаз.'
ot[12][16][12]='Дойде царят от Дамаск, видя жертвеника, доближи се той до жертвеника и принесе върху него жертва;'
ot[12][16][13]='и изгори всесъжението си и хлебния принос, извърши възлиянието си и поръси жертвеника с кръвта на мирната си жертва.'
ot[12][16][14]='А медния жертвеник, който беше пред лицето Господне, премести от предната страна на храма, от мястото между новия жертвеник и дома Господен, и го тури отстрани на тоя жертвеник към север.'
ot[12][16][15]='И заповяда цар Ахаз на свещеник Урия и каза: върху големия жертвеник изгаряй утринното всесъжение и вечерния хлебен принос, всесъжението от царя и хлебния принос от него, всесъжението от всички люде на страната и хлебния принос от тях, и възлиянието от тях, и ръси жертвеника с кръвта на всяко всесъжение и с кръвта на всяка жертва, а медният жертвеник да остане, докато аз реша.'
ot[12][16][16]='Свещеник Урия направи всичко тъй, както заповяда цар Ахаз.'
ot[12][16][17]='И строши цар Ахаз краищниците на подставките, сне от тях умивалниците, сне и морето от медните волове, които бяха под него, и го постави на каменен под.'
ot[12][16][18]='И вдигна покрития съботен вход, който бе построен при храма, и външния царски вход в дома Господен, заради асирийския цар.'
ot[12][16][19]='Останалото за Ахаза, що е той извършил, е описано в летописите на иудейските царе.'
ot[12][16][20]='И почина Ахаз при отците си, и биде погребан при отците си в Давидовия град. И вместо него се възцари син му Езекия.'
ot[12][17][ 0]='|ГЛАВА 17|'
ot[12][17][ 1]='Осия, син на Ила, се възцари в Самария над Израиля в дванайсетата година на иудейския цар Ахаз, царува девет години'
ot[12][17][ 2]='и вършеше каквото беше неугодно пред очите на Господа, ала не тъй, както израилските царе, които бяха преди него.'
ot[12][17][ 3]='Против него излезе асирийският цар Салманасар, и Осия му стана подвластен и му даваше данък.'
ot[12][17][ 4]='Асирийският цар забеляза в Осия измяна, защото тоя бе пращал пратеници при египетския цар Сигор и не даваше данъка на асирийския цар всяка година; тогава асирийският цар го взе под стража и го затвори в тъмница.'
ot[12][17][ 5]='И подигна се асирийският цар против цялата страна, приближи до Самария и я държа в обсада три години.'
ot[12][17][ 6]='В деветата година на Осия асирийският цар превзе Самария, пресели израилтяните в Асирия и ги засели в Халах и в Хавор, при река Гозан, и в мидийските градове.'
ot[12][17][7]='А това стана, защото Израилевите синове почнаха да грешат пред Господа, своя Бог, Който ги изведе из Египетската земя, изпод ръката на египетския цар-фараон, и взеха да почитат други богове,'
ot[12][17][ 8]='и почнаха да постъпват според обичаите на народите, които Господ бе прогонил отпред лицето на Израилевите синове, и според обичаите на израилските царе, както те постъпваха;'
ot[12][17][ 9]='и почнаха Израилевите синове да вършат работи, неугодни на Господа, своя Бог, издигнаха си оброчища по всичките си градове, като захванеш от стражарска кула до укрепен град,'
ot[12][17][10]='и поставиха си статуи и образи на Астарта върху всяка висока могила и под всяко сенчесто дърво,'
ot[12][17][11]='па наченаха да извършват там кадения по всички оброчища, както народите, които бе прогонил от тях Господ, и правеха лоши работи, които прогневяваха Господа,'
ot[12][17][12]='и служеха на идолите, за които им бе говорил Господ: не вършете това.'
ot[12][17][13]='Тогава Господ чрез всичките Си пророци, чрез всеки ясновидец предпазваше Израиля и Иуда, думайки: върнете се от лошите си пътища и пазете заповедите Ми, наредбите Ми, според всичкото учение, което съм заповядал на отците ви, и което съм ви предал чрез Моите раби, пророците.'
ot[12][17][14]='Но те не слушаха и останаха твърдоглави, каквито бяха твърдоглави бащите им, които не вярваха в Господа, своя Бог;'
ot[12][17][15]='те презираха наредбите Му и завета Му, който Той бе сключил с отците им, и откровенията Му, с каквито ги бе предпазвал, и тръгнаха подир суетата - станаха суетни - и подир околните народи, за които Господ им бе заповядал да не постъпват като тях;'
ot[12][17][16]='те оставиха всички заповеди на Господа, своя Бог, направиха си излети образи на два телеца, направиха си и дъбрава, покланяха се на цялото небесно воинство, служеха на Ваала,'
ot[12][17][17]='прекарваха през огън синовете си и дъщерите си, гадаеха и правеха магии, и предадоха се да вършат, каквото беше неугодно пред очите на Господа, и да Го разгневяват.'
ot[12][17][18]='Затова Господ силно се разгневи на израилтяните и ги отхвърли от лицето Си. Не остана никой, освен едно Иудино коляно.'
ot[12][17][19]='Но и Иуда не пазеше заповедите на Господа, своя Бог, и постъпваше според обичаите на израилтяните, както тия постъпваха.'
ot[12][17][20]='И Господ се отвърна от всички потомци на Израиля, унизи ги и ги предаваше в ръцете на грабители и, най-сетне, ги отхвърли от лицето Си.'
ot[12][17][21]='Израилтяните се бяха отцепили от Давидовия дом и бяха възцарили Наватовия син Иеровоам. Иеровоам отклони израилтяните от Господа и ги вкара в голям грях.'
ot[12][17][22]='И синовете Израилеви ходеха по всички грехове на Иеровоама, каквито той правеше, и не отстъпваха от тях,'
ot[12][17][23]='докле Господ не отхвърли Израиля от лицето Си, както бе говорил чрез всичките Си раби, пророците. И Израил биде преселен от земята си в Асирия, дето е и доднес.'
ot[12][17][24]='Асирийският цар преведе люде от Вавилон, и от Хута, и от Ава, и от Емат, и от Сепарваим и ги засели в самарийските градове, вместо Израилевите синове. И те владееха Самария и почнаха да живеят в градовете й.'
ot[12][17][25]='И понеже в началото на своето живеене там те не почитаха Господа, то Господ им напращаше лъвове, които ги погубваха.'
ot[12][17][26]='Обадиха на асирийския цар и казаха: народите, които си преселил и заселил в самарийските градове, не знаят закона на Бога на тая страна, и затова Той им напраща лъвове, и ето, те ги погубват, защото не знаят закона на Бога на оная страна.'
ot[12][17][27]='И асирийският цар заповяда и каза: пратете там едного от свещениците, които изселихте оттам; нека иде и живее там, и той ще ги просвети в закона на Бога на оная страна.'
ot[12][17][28]='И дойде един от свещениците, които бяха изселени от Самария, и живееше във Ветил, и ги учеше, как да почитат Господа.'
ot[12][17][29]='При това всеки народ си направи и свои богове и ги тури в капища по оброчищата, каквито самаряните си бяха направили, - всеки народ в градовете си, дето живееше:'
ot[12][17][30]='вавилонци направиха Сукот-Бенот, кутийци направиха Нергал, ематци направиха Ашима,'
ot[12][17][31]='авийци направиха Нивхаз и Тартак, а сепарваимци изгориха в огън синовете си в чест на Адрамелеха и Анамелеха, богове сепарваимски.'
ot[12][17][32]='Между това почитаха и Господа и туриха из средата си свещеници по оброчищата, и те им служеха по оброчищните капища.'
ot[12][17][33]='Те почитаха Господа и на боговете си служеха по обичая на народите, изсред които ги изселиха.'
ot[12][17][34]='Те постъпват и доднес по прежните си обичаи: не се боят от Господа и не постъпват по наредбите, по обредите, по закона и по заповедите, що Господ даде на синовете на Иакова, комуто даде име Израил.'
ot[12][17][35]='Господ сключи с тях завет и им заповяда, думайки: не почитайте други богове и не им се покланяйте, недейте им служи и недейте им принася жертви,'
ot[12][17][36]='а Господа, Който ви изведе из Египетската земя с велика сила и простряна мишца, Него почитайте, Нему се покланяйте и Нему принасяйте жертви;'
ot[12][17][37]='уставите и наредбите, закона и заповедите, които Той ви написа, залягайте да ги изпълнявате през всички дни, и не почитайте други богове;'
ot[12][17][38]='не забравяйте завета, който съм сключил с вас, и не почитайте други богове;'
ot[12][17][39]='почитайте само Господа, вашия Бог, и Той ще ви избави от ръцете на всичките ви врагове.'
ot[12][17][40]='Но те не послушаха, а постъпваха според прежните си обичаи.'
ot[12][17][41]='Тия народи почитаха Господа, но и на своите истукани служеха. Па и децата им и внуците им доднес постъпват тъй, както постъпваха бащите им.'
ot[12][18][ 0]='|ГЛАВА 18|'
ot[12][18][ 1]='В третата година на Осия, син на Ила, цар израилски, се възцари Езекия, син на иудейския цар Ахаз.'
ot[12][18][ 2]='Той беше на двайсет и пет години, когато се възцари, и царува двайсет и девет години в Иерусалим; майка му се казваше Ави, дъщеря на Захария.'
ot[12][18][ 3]='Той вършеше, каквото беше угодно пред очите на Господа, по всичко тъй, както правеше неговият отец Давид.'
ot[12][18][ 4]='Той премахна оброчищата, изпочупи статуите, изсече дъбравата и унищожи медната змия, която Моисей бе направил; защото дори до ония дни Израилевите синове й кадяха и я наричаха Нехущан.'
ot[12][18][ 5]='На Господа, Бога Израилев, той се уповаваше; и като него нямаше между всички иудейски царе - и подир него и преди него.'
ot[12][18][ 6]='Той се привърза към Господа, не отстъпваше от Него и пазеше заповедите Му, които Господ бе дал на Моисея.'
ot[12][18][7]='И Господ беше с него: навред, дето и да ходеше, той постъпваше благоразумно. И отметна се той от асирийския цар и престана да му служи.'
ot[12][18][ 8]='Той порази филистимци до Газа и в нейните предели: от стражарска кула до укрепен град.'
ot[12][18][ 9]='В четвъртата година на цар Езекия, сиреч в седмата година на Осия, син на Ила, цар израилски, асирийският цар Салманасар потегли против Самария, обсади я'
ot[12][18][10]='и след три години я превзе, - в шестата година на Езекия, сиреч в деветата година на израилския цар Осия биде превзета Самария.'
ot[12][18][11]='И асирийският цар пресели израилтяните в Асирия, и ги засели в Халах и Хавор, при река Дозан, и в мидийските градове,'
ot[12][18][12]='защото те не слушаха гласа на Господа, своя Бог, и престъпиха завета Му: всичко, що бе заповядал Моисей, раб Господен, те нито слушаха, нито изпълняваха.'
ot[12][18][13]='В четиринайсетата година на цар Езекия асирийският цар Сенахирим потегли против всички укрепени градове на Иуда и ги превзе.'
ot[12][18][14]='Тогава иудейският цар Езекия прати до асирийския цар в Лахис да кажат: виновен съм; иди си от мене; каквото ми наложиш, ще внеса. И асирийският цар наложи на иудейския цар Езекия триста таланта сребро и трийсет таланта злато.'
ot[12][18][15]='И Езекия даде всичкото сребро, каквото се намери в дома Господен и в съкровищниците на царския дом.'
ot[12][18][16]='Тогава Езекия сне златото от вратата на дома Господен и от вратните стълбове, които той, иудейският цар Езекия, бе позлатил, и го даде на асирийския цар.'
ot[12][18][17]='И асирийският цар проводи Тартана, Рабсариса и Рабсака от Лахис при цар Езекия в Иерусалим с голяма войска. И тръгнаха и стигнаха до Иерусалим; тръгнаха, стигнаха и се спряха при водопровода на горния водоем, които е по пътя за нивата на тепавичаря.'
ot[12][18][18]='И повикаха царя. И излезе пред тях Хелкиевият син Елиаким, началник на двореца, и писарят Севна, и Асафовият син Иоах, летописец.'
ot[12][18][19]='И рече им Рабсак: кажете на Езекия: тъй говори великият цар, асирийският цар: какво е това упование, на което ти се осланяш?'
ot[12][18][20]='Ти говори само празни думи: за война са потребни ум и сила. А сега на кого се осланяш, та се отметна от мене?'
ot[12][18][21]='Ето, ти мислиш да се облегнеш на Египет, на тая пречупена тръстика, която, ако някой се опре на нея, ще му влезе в ръката и ще му я промуши. Такъв е фараонът, египетският цар, за всички, които се надяват на него.'
ot[12][18][22]='Ако пък ми кажете: на Господа, нашия Бог, се уповаваме, то на тогова ли, чиито оброчища и жертвеници Езекия премахна, като каза на Иуда и на Иерусалим: само пред тоя жертвеник се кланяйте в Иерусалим?'
ot[12][18][23]='И тъй, сключи съюз с моя господар, асирийския цар; ще ти дам две хиляди коне; можеш ли си намери за тях конници?'
ot[12][18][24]='Как ще надделееш ти и на един вожд от най-малките слуги на господаря ми? А се осланяш на Египет заради колесници и коне?'
ot[12][18][25]='При това нима аз без воля Господня съм тръгнал против това място, за да го съсипя? Господ ми каза: иди против тая земя и я съсипи.'
ot[12][18][26]='И каза Хелкиевият син Елиаким, и Севна, и Иоах на Рабсака: говори на рабите си по арамейски, защото разбираме, а недей ни говори по иудейски да чува народът, който е на стената.'
ot[12][18][27]='И каза им Рабсак: нима само до твоя господар и до тебе ме прати господарят ми да кажа тия думи? Не, а и на людете, които седят на стената, за да ядат поганта си и да пият мочта си заедно с вас.'
ot[12][18][28]='И стана Рабсак, извика със силен глас по иудейски и говори, думайки: чуйте думите на великия цар, на асирийския цар!'
ot[12][18][29]='Тъй говори царят: нека ви не мами Езекия, защото той не може да ви избави от моята ръка;'
ot[12][18][30]='и нека ви не обнадеждва Езекия с Господа, думайки: Господ ще ни избави, и няма да бъде предаден тоя град в ръката на асирийския цар.'
ot[12][18][31]='Не слушайте Езекия. Защото тъй говори асирийският цар: примирете се с мене и излезте при мене, и нека всеки яде плодовете на лозата си и на смоковницата си, и нека всеки пие вода от своя кладенец,'
ot[12][18][32]='докле дойда и ви заведа в такава също земя, като вашата земя, в земя с хляб и вино, в земя с плодове и лозя, в земя с маслинени дървета и мед, и ще живеете, и няма да умрете. Затова не слушайте Езекия, който ви мами и казва: Господ ще ни избави.'
ot[12][18][33]='Избавиха ли боговете народите, всеки земята си, от ръката на асирийския цар?'
ot[12][18][34]='Де са боговете на Емат и Арпад? Де са боговете на Сепарваим, Ена и Ива? Избавиха ли те Самария от ръката ми?'
ot[12][18][35]='Кой от всички богове на тия земи избави земята си от моята ръка? Та нима Господ ще избави Иерусалим от моята ръка?'
ot[12][18][36]='Народът мълчеше и не му отговаряше ни дума: защото царят бе заповядал: не му отговаряйте.'
ot[12][18][37]='И дойде Хелкиевият син Елиаким, началник на двореца, и Севна, писарят, и Асафовият син Иоах, летописец, при Езекия с раздрани дрехи и му предадоха Рабсаковите думи.'
ot[12][19][ 0]='|ГЛАВА 19|'
ot[12][19][ 1]='Когато чу това цар Езекия, раздра дрехите си, покри се с вретище и отиде в дома Господен.'
ot[12][19][ 2]='И прати Елиакима, началника на двореца, писаря Севна и по-старите свещеници, покрити с вретища, при Амосовия син пророк Исаия.'
ot[12][19][ 3]='Те му казаха: тъй говори Езекия: ден за скръб, за наказание и за срам е тоя ден; защото младенците дойдоха до отвора на майчината утроба, но родилна сила няма.'
ot[12][19][ 4]='Може би Господ, Бог твой, ще чуе всички думи на Рабсака, когото господарят му асирийският цар прати да хули живия Бог и да безчести с думи, каквито чу Господ, Бог твой. Затова отправи молитва за останалите, които са още живи.'
ot[12][19][ 5]='Слугите на цар Езекия отидоха при Исаия,'
ot[12][19][ 6]='и рече им Исаия: тъй кажете на вашия господар: тъй говори Господ: не бой се от думите, които чу, и с които Ме хулиха слугите на асирийския цар.'
ot[12][19][7]='Ето, Аз ще пратя в него дух, и той ще чуе известие, и ще се върне в земята си, и Аз ще го поразя с меч в неговата земя.'
ot[12][19][ 8]='Върна се Рабсак и намери асирийския цар, че воюва против Ливна, защото беше чул, че оня бил потеглил от Лахис.'
ot[12][19][ 9]='Чу царят и за етиопския цар Тирхак; за него му казаха: ето, той излезе да се удари с тебе. И пак проводи пратеници при Езекия да кажат:'
ot[12][19][10]='тъй кажете на иудейския цар Езекия: нека те не лъже твоят Бог, Комуто се уповаваш, мислейки, че Иерусалим няма да бъде предаден в ръката на асирийския цар.'
ot[12][19][11]='Нали си чувал, какво направиха асирийските царе с всички земи, като ги туриха под заклятие, - та ти ли ще оцелееш?'
ot[12][19][12]='Боговете на ония народи, които бащите ми съсипаха, избавиха ли ги? Избавиха ли Гозан, и Харан, и Рецеф, и синовете на Еден, който е в Таласар?'
ot[12][19][13]='Де е царят ематски, и царят арпадски, и царят на град Сепарваим, на Ена и на Ива?'
ot[12][19][14]='Тогава Езекия взе писмото от ръцете на пратениците, прочете го, отиде в дома Господен, и го разгърна Езекия пред лицето Господне;'
ot[12][19][15]='и молеше се Езекия пред лицето Господне и казваше: Господи, Боже Израилев, Който седиш на херувими! Ти един си Бог над всички земни царства. Ти си сътворил небето и земята.'
ot[12][19][16]='Наклони, Господи, ухото Си и чуй (ме); отвори, Господи, очите Си и погледни, и чуй думите на Сенахирима, който е пратил да хулят (Тебе,) живия Бог!'
ot[12][19][17]='Наистина, о, Господи, царете асирийски съсипаха народите и земите им,'
ot[12][19][18]='и нахвърлиха боговете им в огън, но това не бяха богове, а изделие на човешки ръце, - дърво и камък, затова ги и изтребиха.'
ot[12][19][19]='И сега, Господи Боже наш, избави ни от ръцете му, и всички земни царства ще познаят, че Ти, Господи, си Бог един.'
ot[12][19][20]='Тогава Исаия, син Амосов, прати да кажат на Езекия: тъй говори Господ, Бог Израилев: чух онова, за което ти Ми се моли против асирийския цар Сенахирим.'
ot[12][19][21]='Ето словото, що Господ изрече за него: ще те презре, ще се присмее над тебе девствената Сионова дъщеря, подире ти ще поклати глава дъщерята Иерусалимска.'
ot[12][19][22]='Кого кореше и хулеше ти? И против кого издигна глас и тъй високо дигна очи? Против Светия Израилев!'
ot[12][19][23]='Чрез твоите пратеници ти хулеше Господа и казваше: с многото си колесници се качих на планинските височини, по хълбоците на Ливан, изсякох високите му кедри и прекрасните му кипариси и стигнах до най-крайното му пристанище, в гъстака на градината му;'
ot[12][19][24]='изкопах и пих чужда вода, и пресуших със стъпалата на нозете си всички египетски реки.'
ot[12][19][25]='Нима не си чувал, че Аз отдавна съм сторил това, в стародавни дни съм го предначертал, а сега го изпълних, чрез туй, че ти опустошаваш укрепени градове, преобръщайки в купища развалини?'
ot[12][19][26]='И жителите им изнемогнаха, треперят и се срамуват. Те станаха като полска трева и крехък злак, като растлини по покривите и припламнало жито преди да изкласи.'
ot[12][19][27]='Седнеш ли, излезеш ли, или влезеш, Аз всичко зная; зная и дързостта ти против Мене.'
ot[12][19][28]='За твоята дързост против Мене и задето гордостта ти достигна до ушите Ми, ще туря халката Си в твоите ноздри и юздата Си в твоите уста, и ще те върна назад по същия път, по който си дошъл.'
ot[12][19][29]='И ето ти личба (Езекие): яжте тая година изникналото от паднало зърно, догодина - самораслото, а на третата година сейте и жънете, садете лозя и яжте плодовете им.'
ot[12][19][30]='И оцелялото в Иудиния дом, останалото пак ще пусне корен отдолу и ще даде плод отгоре,'
ot[12][19][31]='защото от Иерусалим ще произлезе остатъкът, и спасеното - от Сион планина. Ревността на Господа Саваота ще направи това.'
ot[12][19][32]='Затова тъй говори Господ за асирийския цар: той няма да влезе в тоя град, няма да хвърли в него стрела, няма да пристъпи с щит към него и няма да насипе окоп против него.'
ot[12][19][33]='По същия път, по който е дошъл, ще се върне, и няма да влезе в тоя град, говори Господ.'
ot[12][19][34]='Аз ще пазя тоя град, за да го опазя за Себе Си и за Моя раб Давида.'
ot[12][19][35]='И случи се през нея нощ: Ангел Господен отиде и порази в асирийския стан сто осемдесет и пет хиляди. На сутринта станаха, и ето - все мъртви тела.'
ot[12][19][36]='Тръгна, отиде и се върна асирийският цар Сенахирим, и живееше в Ниневия.'
ot[12][19][37]='И когато се кланяше в дома на Нисроха, своя бог, убиха го с меч синовете му Адрамелех и Шарецер, а сами избягаха в Араратската земя. И вместо него се възцари син му Асардан.'
ot[12][20][ 0]='|ГЛАВА 20|'
ot[12][20][ 1]='В ония дни се разболя Езекия на смърт; и дойде при него Амосовият син пророк Исаия и му каза: тъй говори Господ: направи завещание за дома си, защото ще умреш, няма да оздравееш.'
ot[12][20][ 2]='Обърна се (Езекия) с лицето си към стената и се помоли Господу, думайки:'
ot[12][20][ 3]='о, Господи, спомни си, че аз ходих пред лицето Ти вярно и с предано Тебе сърце, и върших, каквото беше угодно пред очите Ти. И заплака Езекия силно.'
ot[12][20][ 4]='Исаия още не беше излязъл от средния двор, и биде слово Господне към него:'
ot[12][20][ 5]='върни се и кажи на Езекия, владетеля на Моя народ: тъй говори Господ, Бог на твоя отец Давид: чух молитвата ти, видях сълзите ти. Ето, Аз ще те изцеря; на третия ден ще идеш в дома Господен;'
ot[12][20][ 6]='и ще прибавя към дните ти петнайсет години, и ще избавя от ръцете на асирийския цар тебе и тоя град, и ще защитя тоя град зарад Себе Си и зарад Моя раб Давида.'
ot[12][20][7]='И каза Исаия: вземете смачкани смокини. И взеха, и наложиха на цирея; и той оздравя.'
ot[12][20][ 8]='Езекия каза на Исаия: каква е личбата, че Господ ще ме изцери и че на третия ден ще ида в дома Господен?'
ot[12][20][ 9]='Исаия отговори: ето ти личба от Господа, че ще изпълни Господ словото, що е изрекъл: напред ли да иде сянката десет стъпала, или да се върне десет стъпала?'
ot[12][20][10]='И каза Езекия: лесно е да се помести сянката десет стъпала напред; не, нека се върне сянката десет стъпала назад.'
ot[12][20][11]='Викна пророк Исаия към Господа, и Той върна сянката назад десет стъпала по Ахазовите стъпала, по които се спускаше.'
ot[12][20][12]='В онова време вавилонският цар Беродах Баладан, син на Баладана, прати писма и подаръци на Езекия, защото бе чул, че Езекия бил болен.'
ot[12][20][13]='Езекия, като изслуша пратениците, показа им клетовете си, среброто и златото, и ароматите, и скъпоценните масла, и цялата си оръжница и всичко, що се намираше в съкровищниците му; не остана нищо, което да не им показа Езекия в дома си и в цялото си владение.'
ot[12][20][14]='Пророк Исаия дойде при цар Езекия и го попита: какво говориха тия люде, и откъде дойдоха при тебе? Езекия отговори: от далечна земя дойдоха те, от Вавилон.'
ot[12][20][15]='Исаия пак попита: какво видяха те в дома ти? Езекия отговори: видяха всичко, що е в моя дом; не остана нищо, което да не им покажа в съкровищниците си.'
ot[12][20][16]='Тогава Исаия рече на Езекия: чуй словото Господне:'
ot[12][20][17]='ето, ще дойдат дни, и всичко, що е в твоя дом, и що са събрали бащите ти доднес, ще бъде отнесено във Вавилон; нищо няма да остане, говори Господ.'
ot[12][20][18]='Ще вземат от синовете ти, които ще произлязат от тебе, които ще родиш, и те ще бъдат скопци в двореца на вавилонския цар.'
ot[12][20][19]='И Езекия каза на Исаия: добро е словото Господне, което ти изрече. И продължи: да бъде мир и доброчестина през моите дни!'
ot[12][20][20]='Останалото за Езекия, за всичките му подвизи, как направи водоем и водопровод и прокара вода в града, е описано в летописите на иудейските царе.'
ot[12][20][21]='И почина Езекия при отците си, и вместо него се възцари син му Манасия.'
ot[12][21][ 0]='|ГЛАВА 21|'
ot[12][21][ 1]='Манасия беше на дванайсет години, когато се възцари, и царува в Иерусалим петдесет години; майка му се казваше Хефциба.'
ot[12][21][ 2]='Той вършеше, каквото беше неугодно пред очите на Господа, подражавайки гнусотиите на ония народи, които Господ бе прогонил пред лицето на Израилевите синове.'
ot[12][21][ 3]='Той отново издигна оброчищата, които баща му Езекия бе унищожил, въздигна жертвеници на Ваала и направи дъбрава, както стори израилският цар Ахав; кланяше се на всичкото небесно воинство и му служеше;'
ot[12][21][ 4]='и съзида жертвеници в дома Господен, за който Господ бе казал: в Иерусалим ще туря името Си.'
ot[12][21][ 5]='Той съгради жертвеници за цялото небесно воинство в двата двора на дома Господен;'
ot[12][21][ 6]='прекара през огън сина си, гадаеше и врачуваше; набави си извиквачи на мъртъвци и магьосници и извърши много неугодно пред очите на Господа, за да Го разгневи.'
ot[12][21][7]='Той направи истукан на Астарта и го постави в дома, за който Господ бе говорил на Давида и на сина му Соломона: в тоя дом и в Иерусалим, който Аз избрах измежду всички Израилеви колена, турям името Си навеки;'
ot[12][21][ 8]='и занапред няма да оставя ногата на Израиля да излезе из земята, която съм дал на отците им, само ако те залягат да постъпват според всичко онова, що съм заповядал, и според целия закон, който им даде Моят раб Моисей.'
ot[12][21][ 9]='Но те не послушаха; и Манасия ги разврати дотам, че те постъпваха по-лошо и от ония народи, които Господ бе изтребил отпред лицето на Израилевите синове.'
ot[12][21][10]='И говори Господ чрез Своите раби - пророците, и каза:'
ot[12][21][11]='задето иудейският цар Манасия извърши тия гнусотии, по-лоши от всичко онова, що вършиха аморейци, които бяха преди него, и вкара Иуда в грях със своите идоли,'
ot[12][21][12]='затова тъй говори Господ, Бог Израилев: ето, ще напратя върху Иерусалим и върху Иуда такова зло, че който чуе за него, ще му писнат и двете уши;'
ot[12][21][13]='и ще простра над Иерусалим мерилната връв на Самария и отвеса на Ахавовия дом, и ще изтрия Иерусалим тъй, както изтриват паница, - изтриват я и я захлупват;'
ot[12][21][14]='ще отхвърля остатъка от Моя дял и ще ги предам в ръцете на враговете им, и те ще бъдат разграбени и плячкосани от всичките си неприятели,'
ot[12][21][15]='задето вършеха, каквото беше неугодно пред очите Ми и Ме разгневяваха от оня ден, в който отците им излязоха из Египет, дори доднес.'
ot[12][21][16]='А при това Манасия проля и твърде много невинна кръв, та напълни с нея Иерусалим открай докрай, освен своя грях, дето въвлече Иуда в грях, да върши неугодно пред очите Господни.'
ot[12][21][17]='Останалото за Манасия и за всичко, що е той извършил, и за греховете му, с които е съгрешил, е описано в летописите на иудейските царе.'
ot[12][21][18]='И почина Манасия при отците си, и биде погребан в градината при дома му, в градината на Уза. И вместо него се възцари син му Амон.'
ot[12][21][19]='Амон беше на двайсет и две години, когато се възцари, и царува в Иерусалим две години; майка му се казваше Мешулемет, дъщеря на Харуца, от Ятба.'
ot[12][21][20]='Той вършеше, каквото беше неугодно пред очите на Господа, тъй, както вършеше баща му Манасия:'
ot[12][21][21]='ходеше тъкмо по същия път, по който ходеше баща му; служеше на идолите, на които служеше баща му, и им се кланяше;'
ot[12][21][22]='той остави Господа, Бога на отците си, и не ходеше по пътя Господен.'
ot[12][21][23]='Амоновите слуги направиха съзаклятие против него и убиха царя в дома му.'
ot[12][21][24]='Ала народът на страната изби всички съзаклятници против цар Амона; и народът на страната възцари вместо него сина му Иосия.'
ot[12][21][25]='Останалото за Амона, що е той извършил, е описано в летописите на иудейските царе.'
ot[12][21][26]='И погребаха го в гробницата му, в градината на Уза. И вместо него се възцари син му Иосия.'
ot[12][22][ 0]='|ГЛАВА 22|'
ot[12][22][ 1]='Иосия беше на осем години, когато се възцари, и царува в Иерусалим трийсет и една година; майка му се казваше Иедида, дъщеря на Адаия, от Боцкафа.'
ot[12][22][ 2]='Той вършеше, каквото беше угодно пред очите на Господа, във всичко ходеше по пътя на отца си Давида и не се отклоняваше ни надясно, ни наляво.'
ot[12][22][ 3]='Когато беше на осемнайсет години, цар Иосия прати писаря Шафан, син на Ацалия, Мешуламов син, в дома на Господа, като рече:'
ot[12][22][ 4]='иди при първосвещеник Хелкия, нека преброи среброто, донесено в дома Господен, което са събрали от народа пазачите при прага,'
ot[12][22][ 5]='и да го дадат в ръцете на разпоредниците, поставени при храма Господен, а те да го раздадат на работниците в дома Господен за поправка на повредите в дома,'
ot[12][22][ 6]='на дърводелците, на каменарите, на зидарите и за купуване дървета и дялани камъни за поправка на дома;'
ot[12][22][7]='но да се не иска от тях сметка за среброто, предадено в ръцете им, понеже те постъпват честно.'
ot[12][22][ 8]='И каза първосвещеник Хелкия на писаря Шафана: аз намерих в дома Господен книгата на закона. И Хелкия подаде книгата Шафану, и той я чете.'
ot[12][22][ 9]='Дойде писарят Шафан при царя и донесе на царя отговор, като каза: твоите раби взеха среброто, намерено в дома, и го предадоха в ръцете на разпоредниците, поставени при дома Господен.'
ot[12][22][10]='Писарят Шафан обади още на царя и каза: една книга ми даде свещеник Хелкия. И Шафан я чете пред царя.'
ot[12][22][11]='Когато царят чу думите от книгата на закона, раздра дрехите си.'
ot[12][22][12]='И царят заповяда на свещеник Хелкия, на Ахикама, Шафанов син, на Ахбора, Михеев син, на писаря Шафан и на царския слуга Асаия, думайки:'
ot[12][22][13]='идете, попитайте Господа за мене, за народа и за цяла Иудея върху думите на тая намерена книга, защото голям е гневът Господен, който се е разпалил против нас, задето нашите бащи не са слушали думите на тая книга, за да постъпват според заповяданото нам.'
ot[12][22][14]='И отиде свещеник Хелкия с Ахикама, Ахбора, Шафана и Асаия при пророчица Олдама, жена на одеждопазителя Шалума, син на Тиква, Хархасов син, - а тя живееше в Иерусалим, във втората част, - и говориха с нея.'
ot[12][22][15]='И тя им каза: тъй говори Господ, Бог Израилев: кажете на човека, който ви е пратил при мене:'
ot[12][22][16]='тъй говори Господ: ще напратя зло върху това място и върху жителите му - всички думи на книгата, която иудейският цар е чел.'
ot[12][22][17]='Задето Ме оставиха и кадят на други богове, за да Ме дразнят с всичките работи на ръцете си, разпали се гневът Ми против това място, и няма да угасне.'
ot[12][22][18]='А на иудейския цар, който ви е пратил да питате Господа, кажете: тъй говори Господ, Бог Израилев, за думите, които ти слуша:'
ot[12][22][19]='задето се смекчи сърцето ти, и ти се смири пред Господа, като чу това, което Аз изрекох против това място и против жителите му, че те ще бъдат за ужас и проклятие, и ти раздра дрехите си и плака пред Мене, - Аз те чух, говори Господ.'
ot[12][22][20]='Затова, ето, Аз ще те прибера при отците ти, и ще бъдеш турен в гробницата си в мир, и твоите очи няма да видят всичката тая неволя, която ще напратя върху това място. И донесоха на царя отговора.'
ot[12][23][ 0]='|ГЛАВА 23|'
ot[12][23][ 1]='Тогава царят прати, та събраха при него всички старейшини на Иуда и на Иерусалим.'
ot[12][23][ 2]='И отиде царят в дома Господен, и с него всички иудеи и всички иерусалимски жители, и свещеници, и пророци, и целият народ, от малък до голям, и им прочете гласно всички думи на книгата на завета, която се намери в дома Господен.'
ot[12][23][ 3]='После царят застана на високо място и сключи пред лицето Господне завет, - да следва Господа и да пази заповедите Му, откровенията Му и наредбите Му, от все сърце и душа, за да изпълни думите на тоя завет, написани в тая книга. И целият народ встъпи в завета.'
ot[12][23][ 4]='Тогава царят заповяда на първосвещеник Хелкия и на вторите свещеници и на пазачите при прага да изнесат от храма Господен всички вещи, направени за Ваала и за Астарта и за цялото небесно воинство, и ги изгори извън Иерусалим, в Кедронския дол, и заповяда да пренесат пепелта им във Ветил.'
ot[12][23][ 5]='И отстрани жреците, които иудейските царе бяха поставили да извършват кадения по оброчищата в иудейските градове и в околностите на Иерусалим, и ония, които кадяха на Ваала, на слънцето, на месеца, на съзвездията и на цялото небесно воинство;'
ot[12][23][ 6]='и изнесе той Астарта из дома Господен вън от Иерусалим, при поток Кедрон, и я изгори при поток Кедрон, стри я на прах и хвърли праха й в общонародните гробища;'
ot[12][23][7]='и разори блуднишките домове, които бяха при храма Господен, дето жени тъчеха дрехи за Астарта;'
ot[12][23][ 8]='и извади всички жреци из иудейските градове, оскверни оброчищата, по които жреците извършваха кадения, от Гева до Вирсавия, и разори оброчищата пред портите, - онова при входа към портите на Иисуса градоначалника, и онова отляво при градските порти.'
ot[12][23][ 9]='Жреците обаче на оброчищата не принасяха жертви върху жертвеника Господен в Иерусалим, а ядяха безквасници заедно с братята си.'
ot[12][23][10]='И той оскверни Тофет, що е в дола на Еномовите синове, та никой да не прекарва през огън сина си и дъщеря си в чест на Молоха;'
ot[12][23][11]='и премахна конете, които иудейските царе туряха в чест на слънцето пред входа в дома Господен, близо до стаите на скопеца Нетан-Мелех, във Фарурим, а колесниците на слънцето изгори с огън.'
ot[12][23][12]='И жертвениците върху покрива на Ахавовата горница, които иудейските царе бяха направили, и жертвениците, които Манасия бе направил в двата двора на дома Господен, царят ги събори и свали оттам, и прахът им хвърли в поток Кедрон.'
ot[12][23][13]='И оброчищата пред Иерусалим, надясно от маслинената планина, които Соломон, цар Израилев, бе съградил на Астарта, сидонска гнусота, и на Хамос, моавска гнусота, и на Милхом, амонитска гнусота, царят оскверни;'
ot[12][23][14]='и изпочупи статуите, и изсече дъбравите, и напълни мястото им с човешки кости.'
ot[12][23][15]='Също и жертвеника, който беше във Ветил, и оброчището, съградено от Наватовия син Иеровоама, който бе вкарал в грях Израиля, - също и тоя жертвеник и оброчището разори, и изгори това оброчище, направи го на прах, изгори и дъбравата.'
ot[12][23][16]='Иосия погледна и видя гробовете, които бяха там на планината, па проводи и взе костите от гробовете, изгори ги върху жертвеника и го оскверни, според словото Господне, що възвести човекът Божий, който бе предсказал тия събития, (когато Иеровоам стоеше на празника пред жертвеника. После се обърна и видя гроба на Божия човек, който бе предсказал тия събития,)'
ot[12][23][17]='и Иосия попита: какъв е тоя паметник, който виждам? Отговориха му градските жители: това е гробът на Божия човек, който дойде от Иудея и възвести туй, което ти вършиш над Ветилския жертвеник.'
ot[12][23][18]='И той каза: оставете го на мира, никой да не безпокои костите му. И запазиха костите му заедно с костите на пророка, който бе дошъл от Самария.'
ot[12][23][19]='Също и всички капища по оброчищата в самарийските градове, които израилските царе бяха съградили, разгневявайки Господа, Иосия разруши и направи с тях същото, каквото направи във Ветил;'
ot[12][23][20]='и закла всички оброчищни жреци, които бяха там, върху жертвениците, и изгори върху им човешки кости, па се върна в Иерусалим.'
ot[12][23][21]='Тогава царят заповяда на целия народ, и каза: "извършете Пасха на Господа, вашия Бог, както е писано в тая книга на завета".'
ot[12][23][22]='Защото такава Пасха не бе извършвана от дните на съдиите, които съдеха Израиля, и през всички дни на израилските царе, и на иудейските царе;'
ot[12][23][23]='а тая Пасха биде извършена Господу в Иерусалим в осемнайсетата година на цар Иосия.'
ot[12][23][24]='Иосия също изтреби и извиквачите на мъртъвци, и магьосниците, и терафимите, и идолите, и всички гнусотии, които се срещаха в Иудейската земя и в Иерусалим, за да изпълни думите на закона, написани в книгата, която свещеник Хелкия намери в дома Господен.'
ot[12][23][25]='Подобен нему не е имало цар преди него, който да се е обърнал към Господа от всичкото си сърце, и от всичката си душа, и от всичките си сили, според целия закон Моисеев; и след него не се издигна подобен нему.'
ot[12][23][26]='Но Господ не отложи голямата ярост на гнева Си, с която гневът Му се бе разпалил против Иуда за всички оскърбления, с които Манасия Го бе разгневил.'
ot[12][23][27]='И Господ каза: и Иуда ще отритна от лицето Си, както отритнах Израиля, и ще отхвърля тоя град Иерусалим, който съм избрал, и дома, за който бях казал: там ще бъде името Ми.'
ot[12][23][28]='Останалото за Иосия и за всичко, що е той извършил, е описано в летописите на иудейските царе.'
ot[12][23][29]='В негови дни египетският цар фараон Нехао потегли против асирийския цар на река Ефрат. Цар Иосия излезе насреща му, и оня го уби в Мегидон, щом го видя.'
ot[12][23][30]='Слугите му го дигнаха мъртъв от Мегидон, пренесоха го в Иерусалим и го погребаха в гробницата му. И народът на страната взе Иосиевия син Иоахаза, помазаха го и го възцариха вместо баща му.'
ot[12][23][31]='Иоахаз беше на двайсет и три години, когато се възцари, и царува три месеца в Иерусалим; майка му се казваше Хамутал, дъщеря на Иеремия, от Ливна.'
ot[12][23][32]='Той вършеше, каквото беше неугодно пред очите на Господа, във всичко тъй, както вършеха бащите му.'
ot[12][23][33]='Фараон Нехао го задържа в Ривла, в Ематската земя, за да не царува в Иерусалим, и наложи глоба на страната сто таланта сребро и (сто) таланта злато.'
ot[12][23][34]='И фараон Нехао възцари Иосиевия син Елиакима, вместо баща му Иосия, и му промени името на Иоаким, а Иоахаза взе и отведе в Египет, дето и умря.'
ot[12][23][35]='Иоаким даваше на фараона сребро и злато; той оцени земята, за да внася среброто по заповед на фараона; той изискваше от всекиго из народа на страната, според оценката му, сребро и злато, за да дава на фараон Нехао.'
ot[12][23][36]='Иоаким беше на двайсет и пет години, когато се възцари, и царува единайсет години в Иерусалим; майка му се казваше Зебуда, дъщеря на Федаия, от Рума.'
ot[12][23][37]='И той вършеше, каквото беше неугодно пред очите на Господа, във всичко тъй, както вършеха бащите му.'
ot[12][24][ 0]='|ГЛАВА 24|'
ot[12][24][ 1]='В негови дни се дигна вавилонският цар Навуходоносор, и Иоаким му стана подвластен за три години, но после се отметна от него.'
ot[12][24][ 2]='И Господ праща против него пълчища халдейци, и пълчища сирийци, и пълчища моавци, и пълчища амонитци, - праща ги против Иуда, за да го погуби, според словото на Господа, що бе изрекъл чрез Своите раби - пророците.'
ot[12][24][ 3]='Това ставаше с Иуда по заповед на Господа, за да го отхвърли от лицето Си за греховете на Манасия, за всичко, що той бе извършил;'
ot[12][24][ 4]='и за невинната кръв, която той проля, като изпълни Иерусалим с невинна кръв, Господ не искаше да прости.'
ot[12][24][ 5]='Останалото за Иоакима и за всичко, що е той извършил, е описано в летописите на иудейските царе.'
ot[12][24][ 6]='И почина Иоаким при отците си, и вместо него се възцари син му Иехония.'
ot[12][24][7]='Египетският цар вече не излизаше от земята си, защото вавилонският цар бе превзел всичко, от Египетския поток до река Ефрат, що принадлежеше на египетския цар.'
ot[12][24][ 8]='Иехония беше на осемнайсет години, когато се възцари, и царува три месеца в Иерусалим; майка му се казваше Нехуща, дъщеря на Елнатана, от Иерусалим.'
ot[12][24][ 9]='И той вършеше, каквото беше неугодно в очите на Господа, във всичко тъй, както вършеше баща му.'
ot[12][24][10]='В онова време слугите на вавилонския цар Навуходоносора настъпиха към Иерусалим, и градът биде обсаден.'
ot[12][24][11]='Вавилонският цар Навуходоносор дойде до града, когато слугите му го обсаждаха.'
ot[12][24][12]='Тогава иудейският цар Иехония отиде при вавилонския цар, той, и майка му, и слугите му, и князете му, и скопците му, - и зароби го вавилонският цар в осмата година на царуването си,'
ot[12][24][13]='и изнесе оттам всички съкровища на дома Господен и съкровищата на царския дом; и строши, както бе казал Господ, всички златни съдове, които Соломон, цар Израилев, бе направил в храма Господен;'
ot[12][24][14]='и изсели цял Иерусалим, и всички князе, и цялата храбра войска, - преселени бяха десет хиляди, - и всички дърводелци и ковачи; никой не остана, освен сиромасите на тая страна.'
ot[12][24][15]='Той пресели Иехония във Вавилон; също и майката на царя, и жените на царя, и скопците му, и велможите на страната отведе от Иерусалим да ги засели във Вавилон.'
ot[12][24][16]='И цялата войска, на брой седем хиляди, и художници, и градежници хиляда, всички юнаци, способни за война, отведе вавилонският цар да ги засели във Вавилон.'
ot[12][24][17]='И вавилонският цар възцари Матания, чича на Иехония, вместо него, и му промени името на Седекия.'
ot[12][24][18]='Седекия беше на двайсет и една година, когато се възцари, и царува единайсет години в Иерусалим; майка му се казваше Хамутал, дъщеря на Иеремия, от Ливна.'
ot[12][24][19]='И той вършеше, каквото беше неугодно пред очите на Господа, във всичко тъй, както вършеше Иоаким.'
ot[12][24][20]='Гневът на Господа над Иерусалим и над Иуда беше толкова голям, че Той ги отхвърли от лицето Си. И Седекия се отметна от вавилонския цар.'
ot[12][25][ 0]='|ГЛАВА 25|'
ot[12][25][ 1]='В деветата година от царуването си, в десетия месец, на десетия ден от месеца, вавилонският цар Навуходоносор дойде с всичката си войска пред Иерусалим, обсади го и направи около него окоп.'
ot[12][25][ 2]='И градът стоя в обсада до единайсетата година на цар Седекия.'
ot[12][25][ 3]='На деветия ден от месеца гладът се усили в града, и народът на страната нямаше хляб.'
ot[12][25][ 4]='Градът бе превзет, и всички военни побягнаха ноще по пътя към портите, между двете стени, които са до царската градина; а халдеите стояха около града, и царят отиде по пътя към равнината.'
ot[12][25][ 5]='Халдейската войска се спусна след царя и го застигна в Иерихонските равнини, и всичката му войска се разбяга от него.'
ot[12][25][ 6]='Тогава хванаха царя, отведоха го при вавилонския цар в Ривла и извършиха над него съд;'
ot[12][25][7]='синовете на Седекия ги заклаха пред очите му, а на самия Седекия избодоха очите, оковаха го в окови и го отведоха във Вавилон.'
ot[12][25][ 8]='На петия месец, на седмия ден от месеца, сиреч в деветнайсетата година на вавилонския цар Навуходоносора, дойде Навузардан, началник на телопазителите, слуга на вавилонския цар, в Иерусалим'
ot[12][25][ 9]='и изгори дома Господен и царския дом, и всички къщи в Иерусалим, и всички големи къщи изгори с огън;'
ot[12][25][10]='и стените около Иерусалим бидоха съборени от халдейската войска, която беше с началника на телопазителите.'
ot[12][25][11]='И другия народ, който бе останал в града, и отметниците, които се предадоха на вавилонския цар, и останалия прост народ изсели Навузардан, началник на телопазителите.'
ot[12][25][12]='Само малцина от сиромасите на тая страна началникът на телопазителите остави за работници в лозята я за земеделци.'
ot[12][25][13]='И медните стълбове на дома Господен, и подставките, и медното море в дома Господен халдейците изпочупиха и отнесоха медта им във Вавилон;'
ot[12][25][14]='и котли, и лопати, и щипци, и лъжици, и всички медни съдове, които се употребяваха в службата, задигнаха;'
ot[12][25][15]='и кадилници, и блюда, - каквото имаше златно, и каквото имаше сребърно, взе началникът на телопазителите:'
ot[12][25][16]='стълбове два, море едно, и подставките, които Соломон бе направил в дома Господен, - медта във всички тия неща нямаше тегло.'
ot[12][25][17]='Единият стълб беше висок осемнайсет лакти, главулякът му беше от мед, а височината на главуляка - три лакти, и мрежата и наровете около главуляка - всичко от мед. Същото имаше и другият стълб с мрежата.'
ot[12][25][18]='Началникът на телопазителите взе първосвещеника Сераия, втория свещеник Цефания и тримата пазачи при прага.'
ot[12][25][19]='От града той взе един скопец, който беше началник над военните люде, и петте души, - които стояха пред царското лице и се намираха в града, и главния писар на войската, който записваше във войската народа на страната, и шейсет души от народа на страната, които се намираха в града.'
ot[12][25][20]='Взе ги Навузардан, началник на телопазителите, и ги отведе при вавилонския цар в Ривла.'
ot[12][25][21]='И вавилонският цар ги порази и ги погуби в Ривла, в земята Емат. И иудеите бидоха изселени из земята си.'
ot[12][25][22]='А над народа, оставен в Иудейската земя, вавилонският цар Навуходоносор постави за началник Годолия, син на Ахикама, Шафанов син.'
ot[12][25][23]='Когато всички военачалници, те и людете им, чуха, че вавилонският цар оставил за началник Годолия, дойдоха при Годолия в Масифа, а именно: Исмаил, син на Нетания, Иоханан, син на Карея, Сераия, син на Танхумета от Нетофат, и Иезания, син на маахитеца, те и людете им.'
ot[12][25][24]='И се закле Годолия тям и на людете им и им каза: не бойте се да бъдете подвластни на халдеите; заселвайте се в земята, служете на вавилонския цар, и ще ви бъде добре.'
ot[12][25][25]='Но в седмия месец дойде Исмаил, син на Нетания, Елишамов син, от царския род, с десет души, порази Годолия, и той умря, също и иудеите, и халдеите, които бяха в Масифа.'
ot[12][25][26]='Тогава се дигна целият народ, от мало до голямо, и военачалниците, и отидоха в Египет, защото се бояха от халдеите.'
ot[12][25][27]='В трийсет и седмата година от преселението на иудейския цар Иехония, в дванайсетия месец, на двайсет и седмия ден от месеца, вавилонският цар Евилмеродах, в годината на възцаряването си, извади от тъмницата иудейския цар Иехония,'
ot[12][25][28]='говори с него приятелски и постави престола му по-горе от престола на царете, които бяха при него във Вавилон;'
ot[12][25][29]='и промени тъмничарските му дрехи; и винаги Иехония ядеше с него, през всички дни на живота си.'
ot[12][25][30]='И издръжката му, издръжка постоянна, му се даваше от царя, всеки ден, през всички дни на живота му.'
