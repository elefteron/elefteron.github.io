nt[ 9][ 0]='#Първо съборно послание на свети апостол Иоана Богослова#'
nt[ 9][ 1][ 0]='|ГЛАВА 1|'
nt[ 9][ 1][ 1]='Което е било отначало, което сме чули, което сме видели с очите си, което сме наблюдавали и което ръцете ни са попипали, за Словото на живота'
nt[ 9][ 1][ 2]='(и животът се яви, и ние видяхме, и свидетелствуваме, и ви възвестяваме вечния живот, който беше у Отца и се яви нам),'
nt[ 9][ 1][ 3]='което сме видели и чули, ви възвестяваме, за да имате и вие общение с нас; а нашето общение е с Отца и Неговия Син Иисуса Христа.'
nt[ 9][ 1][ 4]='И това ви пишем, за да бъде радостта ви пълна.'
nt[ 9][ 1][ 5]='И благовестието, което чухме от Него и ви възвестяваме, е това, че Бог е светлина, и в Него няма никаква тъмнина.'
nt[ 9][ 1][ 6]='Ако кажем, че имаме общение с Него, а ходим в тъмнината, ние лъжем и не постъпваме по истината;'
nt[ 9][ 1][7]='ако ли ходим в светлината, както и Той е в светлината, имаме общение един с други, и кръвта на Иисуса Христа, Неговия Син, ни очистя от всеки грях.'
nt[ 9][ 1][ 8]='Ако кажем, че нямаме грях, себе си мамим, и истината не е в нас.'
nt[ 9][ 1][ 9]='Ако изповядваме греховете си, Той е верен и праведен, за да ни прости греховете и ни очисти от всяка неправда.'
nt[ 9][ 1][10]='Ако кажем, че не сме съгрешили, правим Го лъжец, и словото Му не е в нас.'
nt[ 9][ 2][ 0]='|ГЛАВА 2|'
nt[ 9][ 2][ 1]='Чеда мои! Това ви пиша, за да не съгрешавате; и ако някой съгреши, то пред Отца имаме ходатай Иисуса Христа Праведника:'
nt[ 9][ 2][ 2]='и Той е омилостивение за нашите грехове, и не само за нашите, но и за греховете на цял свят.'
nt[ 9][ 2][ 3]='По това узнаваме, че сме Го познали, ако пазим Неговите заповеди.'
nt[ 9][ 2][ 4]='Който казва: познах Го, а заповедите Му не пази, той е лъжец, и истината не е в него;'
nt[ 9][ 2][ 5]='а който пази словото Му, в него наистина Божията любов е съвършена: по това узнаваме, че сме в Него.'
nt[ 9][ 2][ 6]='Който казва, че пребъдва в Него, длъжен е да постъпва тъй, както Той е постъпвал.'
nt[ 9][ 2][7]='Възлюбени, пиша ви не нова заповед, а заповед стара, която имахте отначало. Старата заповед е словото, което чухте отначало.'
nt[ 9][ 2][ 8]='Но все пак нова заповед ви пиша, - онова, що е истинско и в Него и във вас; защото тъмнината преминава, и истинската светлина вече свети.'
nt[ 9][ 2][ 9]='Който казва, че е в светлината, а мрази брата си, той е още в тъмнината.'
nt[ 9][ 2][10]='Който обича брата си, той пребъдва в светлината, и в него няма съблазън.'
nt[ 9][ 2][11]='А който мрази брата си, той се намира в тъмнината, и в тъмнината ходи, и не знае накъде отива, защото тъмнината е ослепила очите му.'
nt[ 9][ 2][12]='Пиша вам, чеда, защото ви са простени греховете заради Неговото име.'
nt[ 9][ 2][13]='Пиша вам, бащи, защото познахте Оногова, Който е отначало. Пиша вам, момци, защото победихте лукавия. Пиша вам, момчета, защото познахте Отца.'
nt[ 9][ 2][14]='Писах вам, бащи, защото познахте Оногова, Който е отначало; писах вам, момци, защото сте силни, и Божието слово пребъдва във вас, и победихте лукавия.'
nt[ 9][ 2][15]='Не обичайте света, нито което е в света: ако някой обича света, той няма любовта на Отца.'
nt[ 9][ 2][16]='Защото всичко, що е в света - похотта на плътта, похотта на очите и гордостта житейска, не е от Отца, а от тоя свят.'
nt[ 9][ 2][17]='И светът преминава, и неговите похоти, а който изпълнява волята Божия, пребъдва довека.'
nt[ 9][ 2][18]='Деца, последно време е. И както сте слушали, че иде антихрист, и сега са се появили вече много антихристи: от това и познаваме, че е последно време.'
nt[ 9][ 2][19]='Те излязоха от нас, но не бяха наши; защото, ако бяха били наши, щяха да останат с нас; но те излязоха, за да стане явно, че не са всички наши.'
nt[ 9][ 2][20]='И вие имате помазание от Светаго и знаете всичко.'
nt[ 9][ 2][21]='Не ви писах, че не знаете истината, а че я знаете, както и че никоя лъжа не иде от истината.'
nt[ 9][ 2][22]='Кой е лъжец, ако не оня, който отрича, че Иисус е Христос? Той е антихрист, който отрича Отца и Сина.'
nt[ 9][ 2][23]='Всякой, който отрича Сина, няма и Отца; а който изповядва Сина, има и Отца.'
nt[ 9][ 2][24]='И тъй, каквото вие сте чули отначало, то и да пребъдва у вас; ако пребъде у вас което сте чули изпърво, и вие ще пребъдете в Сина и в Отца.'
nt[ 9][ 2][25]='И това е обещанието, което Сам ни обеща - вечният живот.'
nt[ 9][ 2][26]='Това ви писах поради ония, които ви прелъстяват.'
nt[ 9][ 2][27]='И помазанието, което вие получихте от Него, пребъдва у вас, и нямате нужда да ви учи някой; но понеже самото това помазание ви учи на всичко и е истинско и нелъжовно, то пребъдвайте в него, според както ви е научило.'
nt[ 9][ 2][28]='И тъй, чеда, пребъдвайте в Него, та, когато се яви, да имаме дръзновение и да се не посрамим от Него, кога дойде.'
nt[ 9][ 2][29]='Ако знаете, че Той е праведник, знайте и това, че всякой, който върши правда, е роден от Него.'
nt[ 9][ 3][ 0]='|ГЛАВА 3|'
nt[ 9][ 3][ 1]='Вижте, каква любов ни е дал Отец - да се наречем чеда Божии и сме. Затова светът не ни знае, защото Него не позна.'
nt[ 9][ 3][ 2]='Възлюбени, сега сме чеда Божии; но още не е станало явно, какво ще бъдем. Знаем само, че, кога стане явно, ще бъдем подобни Нему, защото ще Го видим както си е.'
nt[ 9][ 3][ 3]='И всякой, който има тая надежда на Него, очиства себе си, както е Той чист.'
nt[ 9][ 3][ 4]='Всякой, който прави грях, прави и беззаконие; и грехът е беззаконие.'
nt[ 9][ 3][ 5]='И знаете, че Той се яви, за да вземе греховете ни, и грях в Него няма.'
nt[ 9][ 3][ 6]='Всякой, който пребъдва в Него, не съгрешава; всякой, който съгрешава, не Го е видял, нито Го е познал.'
nt[ 9][ 3][7]='Чеда, никой да ви не прелъстява! Който върши правда, праведен е, както Той е праведен.'
nt[ 9][ 3][ 8]='Който прави грях, от дявола е, защото открай време дяволът съгрешава. Затова се и яви Син Божий, за да разруши делата на дявола.'
nt[ 9][ 3][ 9]='Всякой, който е роден от Бога, грях не прави, защото семето Му пребъдва в него; и не може да греши, защото е роден от Бога.'
nt[ 9][ 3][10]='Чедата Божии и чедата дяволови се познават тъй: всякой, който не върши правда, не е от Бога, също и който не обича брата си.'
nt[ 9][ 3][11]='Защото такова е благовестието, което чухте изпърво, - да любим един другиго,'
nt[ 9][ 3][12]='не както Каин, който беше от лукавия и уби брата си. А защо го уби? Затова, че неговите дела бяха лоши, а братовите му - праведни.'
nt[ 9][ 3][13]='Недейте се чуди, братя мои, ако светът ви мрази.'
nt[ 9][ 3][14]='Ние знаем, че преминахме от смърт в живот, защото обичаме братята; който не обича брата си, пребъдва в смърт.'
nt[ 9][ 3][15]='Всякой, който мрази брата си, е човекоубиец; и знаете, че никой човекоубиец няма вечен живот, който да пребъдва в него.'
nt[ 9][ 3][16]='Любовта познахме по това, че Той положи за нас душата Си: и ние сме длъжни да полагаме душите си за братята.'
nt[ 9][ 3][17]='А който има световните блага, пък като види брата си в немотия, затвори от него сърцето си, - как пребъдва в такъв Божията любов?'
nt[ 9][ 3][18]='Чеда мои, нека любим не с думи или с език, а с дела и истина!'
nt[ 9][ 3][19]='И по това познаваме, че сме от истината, и пред Него ще успокояваме сърцата си;'
nt[ 9][ 3][20]='защото, ако нашето сърце ни осъжда, колко повече Бог, понеже Той е по-голям от нашето сърце и знае всичко.'
nt[ 9][ 3][21]='Възлюбени, ако нашето сърце не ни осъжда, ние имаме дръзновение пред Бога,'
nt[ 9][ 3][22]='и, каквото просим, получаваме от Него, защото пазим Неговите заповеди и вършим което е благоугодно пред Него.'
nt[ 9][ 3][23]='А заповедта Му е тая, да вярваме в името на Неговия Син Иисуса Христа и да любим един други, както ни е дал заповед.'
nt[ 9][ 3][24]='И който пази заповедите Му, пребъдва в Него, и Той - в него. А че Той пребъдва в нас, узнаваме по духа, който ни е дал.'
nt[ 9][ 4][ 0]='|ГЛАВА 4|'
nt[ 9][ 4][ 1]='Възлюбени, не на всеки дух вярвайте, а изпитвайте духовете, дали са от Бога, защото много лъжепророци се явиха в света.'
nt[ 9][ 4][ 2]='По това познавайте Божия Дух (и лъжливия дух); всякой дух, който изповядва, че в плът е дошъл Иисус Христос, е от Бога.'
nt[ 9][ 4][ 3]='А всякой дух, който не изповядва, че в плът е дошъл Иисус Христос, не е от Бога; това е духът на антихриста, за когото сте слушали, че иде, па и сега е вече в света.'
nt[ 9][ 4][ 4]='Вие сте от Бога, чеда, и сте ги победили; защото Тоя, Който е във вас, е по-голям от оногова, който е в света.'
nt[ 9][ 4][ 5]='Те са от света, затова и по светски говорят, и светът ги слуша.'
nt[ 9][ 4][ 6]='Ние сме от Бога: който знае Бога, слуша ни; който не е от Бога, не ни слуша. По това и познаваме духа на истината и духа на заблудата.'
nt[ 9][ 4][7]='Възлюбени, нека любим един другиго, защото любовта е от Бога, и всякой, който люби, е роден от Бога и познава Бога;'
nt[ 9][ 4][ 8]='който не люби, той не е познал Бога, защото Бог е любов,'
nt[ 9][ 4][ 9]='Божията любов към нас в това се яви, дето Бог проводи в света Своя Единороден Син, за да бъдем живи чрез Него.'
nt[ 9][ 4][10]='В това се състои любовта, че не ние възлюбихме Бога, а Той ни възлюби и проводи Сина Си да стане умилостивение за нашите грехове.'
nt[ 9][ 4][11]='Възлюбени, ако тъй ни възлюби Бог, и ние сме длъжни да любим един другиго.'
nt[ 9][ 4][12]='Бога никой никога не е видял. Ако любим един другиго, Бог пребъдва в нас, и любовта Му е съвършена у нас.'
nt[ 9][ 4][13]='Че ние пребъдваме в Него и Той в нас, узнаваме от това, дето ни е дал от Своя Дух.'
nt[ 9][ 4][14]='И ние видяхме и свидетелствуваме, че Отец проводи Сина за Спасител на света.'
nt[ 9][ 4][15]='Който изповяда, че Иисус е Син Божий, в него пребъдва Бог, и той - в Бога.'
nt[ 9][ 4][16]='И ние познахме любовта, която Бог има към нас, и повярвахме в това. Бог е любов, и който пребъдва в любовта, пребъдва в Бога, и Бог - в него.'
nt[ 9][ 4][17]='Любовта у нас се затуй съвършенствува, за да имаме дръзновение в съдния ден; защото, както е Той, тъй сме и ние в тоя свят.'
nt[ 9][ 4][18]='В любовта страх няма, но съвършената любов пропъжда страха, защото в страха има мъка. Който се бои, не е съвършен в любовта.'
nt[ 9][ 4][19]='Ние Го любим, защото Той по-напред ни възлюби.'
nt[ 9][ 4][20]='Който каже: любя Бога, а мрази брата си, лъжец е; защото, който не люби брата си, когото е видял, как може да люби Бога, Когото не е видял?'
nt[ 9][ 4][21]='И ние имаме от Него тая заповед, който люби Бога, да люби и брата си.'
nt[ 9][ 5][ 0]='|ГЛАВА 5|'
nt[ 9][ 5][ 1]='Всякой, който вярва, че Иисус е Христос, от Бога е роден, и всякой, който люби Родилия, люби и Родения от Него.'
nt[ 9][ 5][ 2]='По това познаваме, че любим чедата Божии, като любим Бога и пазим Неговите заповеди.'
nt[ 9][ 5][ 3]='Защото любовта към Бога се състои в това: да пазим заповедите Му. И Неговите заповеди не са тежки.'
nt[ 9][ 5][ 4]='Защото всякой, който е роден от Бога, побеждава света; и тази е победата, която победи света - нашата вяра.'
nt[ 9][ 5][ 5]='Кой побеждава света, ако не онзи, който вярва, че Иисус е Син Божий?'
nt[ 9][ 5][ 6]='Този е Иисус Христос, Който дойде чрез вода и кръв (и чрез Духа) - не само чрез вода, а чрез вода и кръв; и Духът е, Който свидетелствува, понеже Духът е истина.'
nt[ 9][ 5][7]='Защото Трима са, Които свидетелствуват на небето: Отец, Слово и Светий Дух; и Тия Тримата са Едно.'
nt[ 9][ 5][ 8]='И три са, които свидетелствуват на земята: духът, водата и кръвта; и трите за едно свидетелствуват.'
nt[ 9][ 5][ 9]='Ако приемаме човешкото свидетелство, Божието свидетелство е по-голямо, защото това е свидетелството Божие, с което Бог свидетелствува за Своя Син.'
nt[ 9][ 5][10]='Който вярва в Сина Божий, има свидетелството в себе си; който не вярва в Бога, прави Го лъжец, защото не е повярвал в свидетелството, с което е свидетелствувал Бог за Своя Син.'
nt[ 9][ 5][11]='А свидетелството е това, че Бог ни е дарувал живот вечен; и тоя живот е в Неговия Син.'
nt[ 9][ 5][12]='Който има Сина Божий, има тоя живот; който няма Сина Божий, няма тоя живот.'
nt[ 9][ 5][13]='Това писах до вас, вярващите в името на Сина Божий, за да знаете, че имате живот вечен, и да вярвате в името на Сина Божий.'
nt[ 9][ 5][14]='И дръзновението, що имаме пред Него, е това, че, ако просим нещо по Неговата воля, слуша ни;'
nt[ 9][ 5][15]='и ако знаем, че ни слуша за каквото бихме просили, знаем и че получаваме, каквото сме просили от Него.'
nt[ 9][ 5][16]='Ако някой види брата си да съгрешава с грях не за смърт, нека се моли, и Бог ще даде живот нему, - сиреч, на оногова, който съгрешава не за смърт. Има грях за смърт: не за него, казвам, да се моли.'
nt[ 9][ 5][17]='Всяка неправда е грях, но има грях не за смърт.'
nt[ 9][ 5][18]='Знаем, че всеки, роден от Бога, не греши; но роденият от Бога пази себе си, и лукавият го не докосва.'
nt[ 9][ 5][19]='Знаем, че ние сме от Бога, и че цял свят лежи в злото.'
nt[ 9][ 5][20]='Знаем също, че Син Божий дойде и ни даде светлина и разум, да познаем истиннаго Бога; и ние пребъдваме в истиннаго Бога - Неговия Син Иисуса Христа. Той е истински Бог и живот вечен.'
nt[ 9][ 5][21]='Чеда, пазете себе си от идолите. Амин.'
