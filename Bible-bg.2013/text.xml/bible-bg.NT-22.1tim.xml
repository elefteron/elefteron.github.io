<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.1tim" ><bn>ПЪРВО ПОСЛАНИЕ НА СВЕТИ АПОСТОЛ ПАВЛА ДО ТИМОТЕЯ</bn>
<ch>1Тим<cn>-01 </cn><ct> 
        <v><n>.01</n><t>Павел, апостол Иисус Христов по повеление на Бога, нашия Спасител, и на Господа Иисуса Христа, нашата надежда, -
</t></v><v><n>.02</n><t>до Тимотея, истинско по вяра чедо: благодат, милост, мир от Бога, нашия Отец, и от Христа Иисуса, нашия Господ.
</t></v><v><n>.03</n><t>Както на тръгване за Македония те молих да останеш в Ефес, така и сега те моля да поръчаш на някои да не проповядват друго учение,
</t></v><v><n>.04</n><t>нито да се занимават с басни и безкрайни родословия, които причиняват по-скоро препирни, отколкото назидание Божие във вярата.
</t></v><v><n>.05</n><t>А целта на поръчването е - да се породи любов от чисто сърце, от добра съвест и нелицемерна вяра;
</t></v><v><n>.06</n><t>някои, като не постигнаха тия неща, отклониха се в празнословие,
</t></v><v><n>.07</n><t>желаейки да бъдат законоучители, без да разбират ни какво говорят, ни какво утвърждават.
</t></v><v><n>.08</n><t>А ние знаем, че законът е добър, ако някой го употребява законно,
</t></v><v><n>.09</n><t>като знае, че законът е установен не за праведник, а за беззаконници и непослушници, за нечестивци и грешници, за неправедни и скверни, за ония, които оскърбяват баща си и майка си, за човекоубийци,
</t></v><v><n>.10</n><t>за блудници, мъжеложци, разбойници, клеветници, скотоложци, лъжци, клетвопрестъпници и за всичко друго, що е противно на здравото учение,
</t></v><v><n>.11</n><t>по славното благовестие на блажения Бог, що ми бе поверено.
</t></v><v><n>.12</n><t>Благодаря на Христа Иисуса, нашия Господ, Който ми даде сила, задето ме призна за верен, като отреди на служба мене,
</t></v><v><n>.13</n><t>който по-рано бях хулител, гонител и оскърбител, но бидох помилуван, защото, без да зная, вършех това в неверие;
</t></v><v><n>.14</n><t>а с вяра и любов в Христа Иисуса се преумножи благодатта на нашия Господ.
</t></v><v><n>.15</n><t>Верни и за всяко приемане достойни са думите, че Христос Иисус дойде в света да спаси грешниците, от които пръв съм аз.
</t></v><v><n>.16</n><t>Но затова бидох помилуван, за да покаже Иисус Христос в мене първи всичкото Си дълготърпение за пример на ония, които повярват в Него за живот вечен.
</t></v><v><n>.17</n><t>А на Царя на вековете, на нетленния, невидимия, едничкия премъдър Бог - чест и слава вовеки веков. Амин.
</t></v><v><n>.18</n><t>Чедо Тимотее! Тая поръка ти предавам съгласно по-раншните за тебе пророчества, за да воюваш съобразно с тях като добър воин,
</t></v><v><n>.19</n><t>имайки вяра и добра съвест, която някои отхвърлиха, и претърпяха корабокрушение във вярата;
</t></v><v><n>.20</n><t>от тях са Именей и Александър, които предадох на сатаната, за да се научат да не богохулствуват.
</t></v> </ct> </ch>
<ch>1Тим<cn>-02 </cn><ct> 
        <v><n>.01</n><t>И тъй, моля преди всичко да се правят просби, молитви, молби, благодарения за всички човеци,
</t></v><v><n>.02</n><t>за царе и за всички, които са на власт, за да прекарваме тих и мирен живот в пълно благочестие и чистота;
</t></v><v><n>.03</n><t>защото това е добро и угодно пред нашия Спасител Бога,
</t></v><v><n>.04</n><t>Който иска да се спасят всички човеци и да достигнат до познание на истината.
</t></v><v><n>.05</n><t>Защото един е Бог, един и Ходатай между Бога и човеци - Човекът Христос Иисус,
</t></v><v><n>.06</n><t>Който отдаде Себе Си откуп за всички - нещо в свое време засвидетелствувано,
</t></v><v><n>.07</n><t>за което аз съм поставен проповедник и апостол (истина казвам в Христа, не лъжа), учител на езичниците във вярата и истината.
</t></v><v><n>.08</n><t>И тъй, желая мъжете да се молят на всяко място, като въздигат чисти ръце без гняв и съмнение;
</t></v><v><n>.09</n><t>също така и жените, облечени прилично, със срамежливост и целомъдрие да се гиздят, не с плетенки, ни със злато, или с бисери, или драгоценни дрехи,
</t></v><v><n>.10</n><t>а с добри дела, както прилича на жени, които се посвещават на благочестие.
</t></v><v><n>.11</n><t>Жената да се учи в безмълвие и пълно покорство.
</t></v><v><n>.12</n><t>На жена не позволявам да поучава, нито да господарува над мъж, но заповядвам да бъде в безмълвие.
</t></v><v><n>.13</n><t>Защото по-напред биде създаден Адам, а после Ева;
</t></v><v><n>.14</n><t>и не Адам биде прелъстен, а жената биде прелъстена и падна в престъпление;
</t></v><v><n>.15</n><t>но ще се спаси чрез раждане деца, ако пребъде във вяра, в любов и в светост с целомъдрие.
</t></v> </ct> </ch>
<ch>1Тим<cn>-03 </cn><ct> 
        <v><n>.01</n><t>Верни са тия думи: желае ли някой епископство, добро нещо желае.
</t></v><v><n>.02</n><t>Но епископът трябва да е непорочен, мъж на една жена, трезвен, целомъдър, скромен, почтен, страннолюбив, поучлив;
</t></v><v><n>.03</n><t>не пияница, не побойник, не свадлив, не алчен за гнусна печалба, а кротък, миролюбив и не сребролюбив;
</t></v><v><n>.04</n><t>да управлява добре къщата си и да има деца послушни със съвършена почтителност;
</t></v><v><n>.05</n><t>защото, който не умее да управлява собствената си къща, как ще се грижи за църквата Божия?
</t></v><v><n>.06</n><t>Да не е новопокръстен, за да се не възгордее и падне в еднакво осъждане с дявола.
</t></v><v><n>.07</n><t>Трябва още той да има и добро свидетелство от външните, за да не бъде укоряван и да не падне в примката на дявола.
</t></v><v><n>.08</n><t>Дяконите също трябва да бъдат почтени, недвуезични, да не са пристрастени към вино, нито алчни за гнусна печалба,
</t></v><v><n>.09</n><t>да пазят тайнството на вярата с чиста съвест.
</t></v><v><n>.10</n><t>И те трябва първом да бъдат изпитвани, та после, ако са безпорочни, да стават дякони.
</t></v><v><n>.11</n><t>Също и жените им трябва да бъдат почтени, не клеветници, трезвени и верни във всичко.
</t></v><v><n>.12</n><t>Всеки от дяконите трябва да бъде мъж на една жена, добре да управлява децата си и къщата си.
</t></v><v><n>.13</n><t>Защото, които са служили добре, придобиват добър чин и голямо дръзновение във вярата, що имат в Христа Иисуса.
</t></v><v><n>.14</n><t>Надявам се скоро да дойда при тебе; а това ти пиша за
</t></v><v><n>.15</n><t>в случай, че се позабавя, да знаеш, как трябва да постъпваш в Божия дом, който е църква на живия Бог, стълб и крепило на истината.
</t></v><v><n>.16</n><t>И наистина, велика е тайната на благочестието: Бог се яви в плът, засвидетелствуван бе от Духа, показа се на Ангели, проповядван биде на народи, приет с вяра в света, възнесе се в слава.
</t></v> </ct> </ch>
<ch>1Тим<cn>-04 </cn><ct> 
        <v><n>.01</n><t>А Духът ясно говори, че в последните времена някои ще отстъпят от вярата, като се предават на мамливи духове и бесовски учения
</t></v><v><n>.02</n><t>чрез лицемерието на ония, които говорят лъжа и имат жигосана съвест,
</t></v><v><n>.03</n><t>които забраняват да се встъпва в брак и съветват въздържане от ястия, що Бог е създал да ги ядат с благодарност верните, и ония, които са познали истината.
</t></v><v><n>.04</n><t>Защото всяко творение Божие е добро, и нищо не е за отхвърляне, щом се приема с благодарение,
</t></v><v><n>.05</n><t>понеже се осветява чрез слово Божие и с молитва.
</t></v><v><n>.06</n><t>Като съветваш на това братята, ще бъдеш добър служител на Иисуса Христа, хранен с думите на вярата и на доброто учение, което си последвал.
</t></v><v><n>.07</n><t>От скверни и бабешки басни отбягвай, а се упражнявай в благочестие,
</t></v><v><n>.08</n><t>защото телесното упражнение за малко е полезно, а благочестието е полезно за всичко, понеже съдържа обещание за сегашния и за бъдещия живот.
</t></v><v><n>.09</n><t>Тия думи са верни и достойни за всяко възприемане.
</t></v><v><n>.10</n><t>Затова се и трудим и укори търпим, защото се уповахме на живия Бог, Който е Спасител на всички човеци, а най-вече на верните.
</t></v><v><n>.11</n><t>Поръчвай това и поучавай.
</t></v><v><n>.12</n><t>Никой да не презира младостта ти, но бъди образец за верните в слово, поведение, любов, дух, вяра и чистота.
</t></v><v><n>.13</n><t>Докле дойда, занимавай се с четене, наставление и поучаване.
</t></v><v><n>.14</n><t>Не занемаряй дарбата, която е в тебе и ти бе дадена чрез пророчество с възлагане върху ти ръцете на свещенството.
</t></v><v><n>.15</n><t>За това се грижи, в това пребъдвай, та успехът ти да бъде явен във всичко.
</t></v><v><n>.16</n><t>Внимавай на себе си и на учението; постоянствувай в тия неща, защото, като постъпваш тъй, и себе си ще спасиш, и ония, които те слушат.
</t></v> </ct> </ch>
<ch>1Тим<cn>-05 </cn><ct> 
        <v><n>.01</n><t>Старец не укорявай, а увещавай го, като да ти е баща; по-младите пък, като да ти са братя,
</t></v><v><n>.02</n><t>старите жени - като майки, младите - като сестри, с всяка чистота.
</t></v><v><n>.03</n><t>Вдовици почитай - истинските вдовици.
</t></v><v><n>.04</n><t>Ако ли пък някоя вдовица има деца или внуци, нека те се научат първом да почитат своите домашни и да се отплащат на родителите си, защото това е добро и угодно пред Бога.
</t></v><v><n>.05</n><t>А която е истинска вдовица и е останала сама, тя се надява на Бога и пребъдва в моления и молитви денем и нощем;
</t></v><v><n>.06</n><t>оная пък, която живее разпуснато, приживе е умряла.
</t></v><v><n>.07</n><t>Наръчвай им още и това, да бъдат безпорочни.
</t></v><v><n>.08</n><t>Ако някой се не грижи за своите, а особено за домашните си, той се е отрекъл от вярата и е по-лош от неверник.
</t></v><v><n>.09</n><t>За вдовица да се приема жена не по-долу от шейсет години, водила един мъж,
</t></v><v><n>.10</n><t>известна с добри дела: ако е деца отхранила, странници пригледвала, нозе на светии умивала; ако е на страдалци помагала и всяко добро дело усърдно следвала.
</t></v><v><n>.11</n><t>А по-млади вдовици не приемай, защото, кога пренебрегнат Христа, искат да се женят.
</t></v><v><n>.12</n><t>Те подпадат под осъждане, защото са отхвърлили първото си обещание;
</t></v><v><n>.13</n><t>освен това, бидейки без работа, навикват да ходят от къща в къща; и не само са без работа, но са и бъбриви, любопитни и говорят, каквото не подобава.
</t></v><v><n>.14</n><t>И тъй, желая, щото по-младите вдовици да се женят, да раждат деца, да въртят къща и да не дават никакъв повод на противника за похула;
</t></v><v><n>.15</n><t>защото някои вече се повлякоха подир сатаната.
</t></v><v><n>.16</n><t>Ако някой верен или вярна имат в къщата си вдовици, да ги приглеждат, та църквата да се не товари и да може да приглежда истинските вдовици.
</t></v><v><n>.17</n><t>Презвитерите, които добре изпълняват предстоятелската си служба, да се удостояват с двойна почет, най-вече пък ония, които се трудят в слово и поучение.
</t></v><v><n>.18</n><t>Защото Писанието казва: "не вързвай устата на вол, който вършее", и: "работникът заслужава своята заплата".
</t></v><v><n>.19</n><t>Обвинение против презвитер не приемай, освен при двама или трима свидетели.
</t></v><v><n>.20</n><t>Ония, които съгрешават, изобличавай пред всички, та и другите да имат страх.
</t></v><v><n>.21</n><t>Заклевам те пред Бога, пред Господа Иисуса Христа и пред избраните Ангели, да спазваш това без предубеждение и да не вършиш нищо по пристрастие.
</t></v><v><n>.22</n><t>Ръце на никого не възлагай прибързано, нито ставай съучастник на чужди грехове. Пази себе си чист.
</t></v><v><n>.23</n><t>Не пий вече само вода, но употребявай и малко вино, поради стомаха си и честите си боледувания.
</t></v><v><n>.24</n><t>Греховете на едни човеци са явни и предварят в съд, а на някои отсетне се явяват.
</t></v><v><n>.25</n><t>Също и добрите дела са явни; а които не са такива, не могат се утаи.
</t></v> </ct> </ch>
<ch>1Тим<cn>-06 </cn><ct> 
        <v><n>.01</n><t>Ония, които са под робско иго, да считат господарите си достойни за всякаква почест, за да се не хули името Божие и учението.
</t></v><v><n>.02</n><t>Ония пък, които имат господари повярвали, да се не отнасят към тях небрежно, задето са братя, а с по-голямо усърдие да им слугуват, понеже тия, които получават техните услуги, са верни и възлюбени. Тъй поучавай и увещавай.
</t></v><v><n>.03</n><t>Който поучава инак и не върви по здравите думи на Господа нашего Иисуса Христа и по учението за благочестие,
</t></v><v><n>.04</n><t>той е помрачен от гордост, нищо не знае и е болен за празни разисквания и словопрения, от които произлизат завист, разпри, хули, лукави подозрения,
</t></v><v><n>.05</n><t>зловредни препирни между човеци, които имат развратен ум, лишени са от истината и мислят, че благочестието служи за печалба. Бягай от такива.
</t></v><v><n>.06</n><t>Голяма печалба е да бъде човек благочестив и доволен от себе си.
</t></v><v><n>.07</n><t>Понеже нищо не сме донесли на света, явно е, че не можем и нищо да изнесем.
</t></v><v><n>.08</n><t>Като имаме прехрана и облекло, нека с това бъдем доволни.
</t></v><v><n>.09</n><t>А ония, които искат да се обогатяват, падат в изкушение, в примка и в много безразсъдни и вредни похоти, които потопяват човеците в провала и погибел.
</t></v><v><n>.10</n><t>Защото корен на всички злини е сребролюбието, на което предавайки се, някои се отклониха от вярата и си навлякоха много мъки.
</t></v><v><n>.11</n><t>Но ти, човече Божий, бягай от тия неща и стреми се към правда, благочестие, вяра, любов, търпение и кротост.
</t></v><v><n>.12</n><t>Подвизавай се с добрия подвиг на вярата: дръж се о вечния живот, за който ти биде и повикан и изповяда доброто изповедание пред много свидетели.
</t></v><v><n>.13</n><t>Наръчвам ти пред Бога, Който всичко животвори, и пред Христа Иисуса, Който засвидетелствува доброто изповедание пред Понтия Пилата,
</t></v><v><n>.14</n><t>да спазиш заповедта чиста, безукорна, дори до явяването на Господа нашего Иисуса Христа,
</t></v><v><n>.15</n><t>което, кога му дойде време, ще открие блажения и едничък Властител, Цар на царете и Господар на господаруващите,
</t></v><v><n>.16</n><t>Който е едничък безсмъртен и живее в непристъпна светлина, Когото никой от човеците не е видял, нито може да види. Нему чест и владичество вовеки. Амин.
</t></v><v><n>.17</n><t>Наръчвай на богатите в тоя свят, да не мислят високо за себе си, нито да се надяват на непостоянното богатство, а на живия Бог, Който ни дава всичко в изобилие за наслада;
</t></v><v><n>.18</n><t>да вършат добро, да богатеят с добри дела, да бъдат щедри и общителни,
</t></v><v><n>.19</n><t>като по този начин си събират съкровище - добра основа за бъдещето, за да постигнат вечен живот.
</t></v><v><n>.20</n><t>О, Тимотее! пази онова, що ти е предадено, и се отвърщай от скверното празнодумство и от възраженията на лъжовната наука,
</t></v><v><n>.21</n><t>с която, като се занимават, някои се отклониха от вярата. Благодатта да бъде с тебе. Амин.
</t></v> </ct> </ch></bk>

</vol></bible>