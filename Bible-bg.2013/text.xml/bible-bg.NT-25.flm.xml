<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.Flm"  ><bn>ПОСЛАНИЕ НА СВЕТИ АПОСТОЛ ПАВЛА ДО ФИЛИМОНА</bn> 
<ch>Флм<cn>-01</cn><ct> 
        <v><n>.01</n><t>Павел, окованик Иисус Христов, и брат Тимотей, - до възлюбения Филимона, наш сътрудник,
</t></v><v><n>.02</n><t>и до Апфия, възлюбена сестра, и до Архипа, наш съратник, и до домашната ти църква:
</t></v><v><n>.03</n><t>благодат вам и мир от Бога Отца нашего и от Господа Иисуса Христа.
</t></v><v><n>.04</n><t>Благодаря на моя Бог винаги, кога те споменувам в молитвите си,
</t></v><v><n>.05</n><t>понеже слушам за твоята любов и вяра, която имаш към Господа Иисуса и към всички светии,
</t></v><v><n>.06</n><t>и моля, щото общността на твоята вяра с нашата да се покаже на дело в познание на всяко у вас добро в Христа Иисуса.
</t></v><v><n>.07</n><t>Защото ние се много радваме и утешаваме поради твоята любов, брате, понеже чрез тебе се успокоиха сърцата на светиите.
</t></v><v><n>.08</n><t>Затова, макар че имам голямо в Христа дръзновение да ти заповядвам, каквото трябва,
</t></v><v><n>.09</n><t>все пак от любов към тебе, моля те аз, какъвто съм старец Павел, а сега и окованик Иисус Христов,
</t></v><v><n>.10</n><t>моля те за моето чедо Онисима, когото родих в оковите си:
</t></v><v><n>.11</n><t>той някога беше непотребен за тебе, а сега е потребен тебе и мене, и го пращам назад;
</t></v><v><n>.12</n><t>а ти го приеми като мое сърце.
</t></v><v><n>.13</n><t>Аз исках да го задържа при мене си, за да ми служи вместо тебе в оковите за благовестието;
</t></v><v><n>.14</n><t>ала без твое съгласие не исках нищо да извърша, за да бъде твоята добрина не като по принуждение, а доброволна.
</t></v><v><n>.15</n><t>Защото, може би, той заради това се отлъчи за малко време от тебе, за да го приемеш завинаги,
</t></v><v><n>.16</n><t>не вече като роб, а по-горе от роб, като брат възлюбен, твърде много за мене, а още повече за тебе - и по плът, и в Господа.
</t></v><v><n>.17</n><t>И тъй, ако ме имаш за съучастник, приеми го като мене.
</t></v><v><n>.18</n><t>Ако пък с нещо те е обидил, или ти е длъжен, мини това на моя сметка.
</t></v><v><n>.19</n><t>Аз, Павел, написах с ръката си: аз ще заплатя, за да ти не кажа, че ти и самичък цял си ми длъжен.
</t></v><v><n>.20</n><t>Да, брате, дано да получа от тебе в Господа, което прося: успокой сърцето ми в Господа.
</t></v><v><n>.21</n><t>Убеден в твоята послушност, писах ти, знаейки, че ще направиш и повече, отколкото казвам.
</t></v><v><n>.22</n><t>А с това заедно приготви ми подслон; защото се надявам, че с вашите молитви ще ви бъда подарен.
</t></v><v><n>.23</n><t>Поздравява те Епафрас, моят съпленник за Христа Иисуса, Марко, Аристарх, Димас, Лука - мои сътрудници.
</t></v><v><n>.24</n><t>Благодатта на Господа нашего Иисуса Христа да бъде с вашия дух. Амин.
</t></v> </ct> </ch></bk>

</vol></bible>