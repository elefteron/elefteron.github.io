<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.gala" ><bn>ПОСЛАНИЕ НА СВЕТИ АПОСТОЛ ПАВЛА ДО ГАЛАТЯНИ</bn>
<ch>гала<cn>-01</cn><ct> 
        <v><n>.01</n><t>Павел апостол, призван не от човеци, нито чрез човек, а чрез Иисуса Христа и Бога Отца, Който Го възкреси от мъртвите,
</t></v><v><n>.02</n><t>и всички братя, които са с мене - до църквите Галатийски:
</t></v><v><n>.03</n><t>благодат вам и мир от Бога Отца и от Господа нашего Иисуса Христа,
</t></v><v><n>.04</n><t>Който отдаде Себе Си за нашите грехове, за да ни избави от сегашния лукав век, по волята на Бога и Отца нашего,
</t></v><v><n>.05</n><t>Комуто слава вовеки веков. Амин.
</t></v><v><n>.06</n><t>Чудя се, че тъй скоро преминавате от Оногова, Който ви е призвал чрез благодатта Христова, към друго благовестие;
</t></v><v><n>.07</n><t>не че има друго благовестие, но има някои, които ви смущават и искат да изопачат благовестието Христово.
</t></v><v><n>.08</n><t>Но ако дори ние, или Ангел от небето ви благовестеше нещо по-друго от това, що ние ви благовестихме, анатема да бъде.
</t></v><v><n>.09</n><t>Както по-горе казахме, и сега пак казвам: който ви благовествува нещо по-друго от това, що приехте, анатема да бъде.
</t></v><v><n>.10</n><t>У човеци ли сега търся благоволение, или у Бога? Или на човеци искам да угаждам? Ако бях още угаждал на човеци, не щях да бъда Христов раб.
</t></v><v><n>.11</n><t>Известявам ви, братя, че Евангелието, което аз благовестих, не е човешко,
</t></v><v><n>.12</n><t>защото и аз нито го приех, нито го научих от човек, а чрез откровение Иисус Христово.
</t></v><v><n>.13</n><t>Слушали сте за някогашното мое поведание в иудейството, че аз прекомерно гонех Божията църква и я разорявах,
</t></v><v><n>.14</n><t>и преуспявах в иудейството повече от мнозина мои връстници в рода ми, понеже бях голям ревнител за отеческите ми предания.
</t></v><v><n>.15</n><t>А когато Бог, Който ме избра от утробата на майка ми и ме призва чрез благодатта Си, благоволи
</t></v><v><n>.16</n><t>да открие в мене Своя Син, за да благовестя за Него между езичниците, - аз веднага се не съветвах с плът и кръв,
</t></v><v><n>.17</n><t>нито възлязох в Иерусалим при ония, които преди мене бяха апостоли, но отидох в Арабия, и пак се върнах в Дамаск.
</t></v><v><n>.18</n><t>Отпосле, подир три години, възлязох в Иерусалим да се видя с Петра, и преседях у него петнайсет дена.
</t></v><v><n>.19</n><t>Другиго от апостолите не видях, освен Иакова, брата Господен.
</t></v><v><n>.20</n><t>А за това, що ви пиша, ето, пред Бога казвам, че не лъжа.
</t></v><v><n>.21</n><t>След това дойдох в страните Сирийски и Киликийски.
</t></v><v><n>.22</n><t>На Христовите църкви в Иудея лично не бях познат,
</t></v><v><n>.23</n><t>а само бяха слушали, че оня, който някога тях гонеше, сега проповядва вярата, що преди разоряваше.
</t></v><v><n>.24</n><t>И прославяха Бога за мене.
</t></v> </ct> </ch>
<ch>гала<cn>-02 </cn><ct> 
        <v><n>.01</n><t>Сетне, след четиринайсет години, пак възлязох в Иерусалим с Варнава, като взех с мене си и Тита.
</t></v><v><n>.02</n><t>А възлязох по откровение и предложих на верните, насаме пък на най-видните, благовестието, което проповядвам между езичниците, - да не би да тичам, или да съм тичал напразно.
</t></v><v><n>.03</n><t>Но и Тит, който беше с мене, макар и елин, не биде принуден да се обреже.
</t></v><v><n>.04</n><t>Колкото пък за привмъкналите се лъжебратя, които скришно дойдоха да подглеждат нашата свобода, що имаме в Христа Иисуса, за да ни поробят, -
</t></v><v><n>.05</n><t>тям нито за час се оставихме да ни покорят, та да се запази у вас истината на благовестието.
</t></v><v><n>.06</n><t>А що се отнася до най-видните (каквито и да са били те някогаш, мене е все едно: Бог не гледа човека по лице), те нищо не ми прибавиха.
</t></v><v><n>.07</n><t>Напротив, като видяха, че мене е поверено да благовестя на необрязаните, както Петру - на обрязаните
</t></v><v><n>.08</n><t>(понеже Оня, Който помогна на Петра в апостолството между обрязаните, помогна и на мене между езичниците),
</t></v><v><n>.09</n><t>и като узнаха за дадената мене благодат, Иаков, Кифа и Иоан, смятани за стълбове, подадоха на мене и на Варнава ръка за общуване, за да отидем ние при езичниците, а те - при обрязаните,
</t></v><v><n>.10</n><t>като само ни поръчаха да помним сиромасите, което се и постарах да изпълня точно.
</t></v><v><n>.11</n><t>А когато дойде Петър в Антиохия, аз му се лично опрях, защото се бе изложил на осъждане.
</t></v><v><n>.12</n><t>Понеже, преди да пристигнат някои от Иакова, той ядеше заедно с езичниците; а когато те дойдоха, почна да се спотаява и да страни, като се боеше от обрязаните.
</t></v><v><n>.13</n><t>Заедно с него лицемереха и другите иудеи, тъй че дори и Варнава се увлече от лицемерието им.
</t></v><v><n>.14</n><t>Но, когато видях, че те не постъпват право по евангелската истина, казах на Петра пред всички: ако ти, бидейки иудеин, живееш по езически, а не по иудейски, защо караш езичниците да живеят по иудейски?
</t></v><v><n>.15</n><t>Ние по природа сме иудеи, а не грешници от езичниците;
</t></v><v><n>.16</n><t>обаче, като узнахме, че човек се оправдава не чрез дела по закона, а само чрез вяра в Иисуса Христа, и ние повярвахме в Христа Иисуса, за да се оправдаем чрез вярата в Христа, а не чрез дела по закона; защото чрез дела по закона няма да се оправдае никоя плът.
</t></v><v><n>.17</n><t>Ако пък, залягайки да се оправдаем в Христа, и сами се оказахме грешници, нима Христос е служител на греха? Съвсем не!
</t></v><v><n>.18</n><t>Защото, ако отново градя, що съм разрушил, сам себе си правя престъпник:
</t></v><v><n>.19</n><t>чрез закона умрях за закона, та да живея за Бога. Разпнах се с Христа,
</t></v><v><n>.20</n><t>и вече не аз живея, а Христос живее в мене. А дето живея сега в плът, живея с вярата в Сина Божий, Който ме възлюби и предаде Себе Си за мене.
</t></v><v><n>.21</n><t>Не отхвърлям Божията благодат; защото, ако чрез закона е оправданието, тогава Христос напразно умря.
</t></v> </ct> </ch>
<ch>гала<cn>-03 </cn><ct> 
        <v><n>.01</n><t>О, неразумни галатяни! Кой ви омая, та вече се не покорявате на истината вие, пред очите на които Иисус Христос бе изобразен така, като да бе разпнат помежду ви?
</t></v><v><n>.02</n><t>Това само искам да науча от вас: чрез дела по закона ли получихте Духа, или чрез послушание на вярата?
</t></v><v><n>.03</n><t>Толкова ли сте неразумни? След като наченахте с дух, с плът ли сега свършвате?
</t></v><v><n>.04</n><t>Нима напразно толкова много претърпяхте? Да беше само напразно!
</t></v><v><n>.05</n><t>Тоя, прочее, Който ви дарува Духа и прави между вас чудеса, чрез дела по закона ли върши това, или чрез послушание на вярата?
</t></v><v><n>.06</n><t>Тъй, Авраам повярва на Бога, и това му се вмени за оправдание.
</t></v><v><n>.07</n><t>Знайте, прочее, че ония, които се облягат на вярата, са синове Авраамови.
</t></v><v><n>.08</n><t>И Писанието, като предвиждаше, че Бог чрез вяра оправдава езичниците, отнапред благовести на Авраама: "в тебе ще бъдат благославяни всички народи".
</t></v><v><n>.09</n><t>И тъй, ония, които се облягат на вярата, биват благословени заедно с верния Авраам,
</t></v><v><n>.10</n><t>а всички, които се облягат на дела по закона, се намират под проклятие. Защото е писано: "проклет е всеки, който не изпълнява постоянно всичко, що е писано в книгата на закона".
</t></v><v><n>.11</n><t>А че чрез закона никой не се оправдава пред Бога, това е явно, защото "праведният чрез вяра ще бъде жив".
</t></v><v><n>.12</n><t>А законът не иска вяра; но говори: "който изпълни тия неща, той ще бъде жив чрез тях".
</t></v><v><n>.13</n><t>Христос ни изкупи от клетвата на закона, като стана заради нас клетва (защото писано е: "проклет е всеки, който виси на дърво"),
</t></v><v><n>.14</n><t>та благословението Авраамово чрез Христа Иисуса да се разпростре върху езичниците, за да получим обещания Дух чрез вярата.
</t></v><v><n>.15</n><t>Братя, говоря по човешки: и човешко завещание, утвърдено вече, никой не разваля, нито допълня.
</t></v><v><n>.16</n><t>Но обещанията бидоха дадени на Авраама и на семето му. Не е казано: "и на семената", като за мнозина, а като за едного: "и на семето ти", което е Христос.
</t></v><v><n>.17</n><t>Аз пък казвам, че законът, който се яви след четиристотин и трийсет години, не отменя утвърдения по-преди от Бога завет за Христа, та обещанието да изгуби сила.
</t></v><v><n>.18</n><t>Защото, ако наследството е по закон, то вече не е по обещание; а на Авраама Бог го дарува по обещание.
</t></v><v><n>.19</n><t>Прочее, защо е даден законът? Той биде прибавен поради престъпленията, докле дойде семето, към което се отнася обещанието, и е предаден чрез Ангели, с ръка на посредник.
</t></v><v><n>.20</n><t>Но посредникът не бива посредник само на едного, а Бог е един.
</t></v><v><n>.21</n><t>И тъй, законът противен ли е на Божиите обещания? Съвсем не! Защото, ако беше даден закон, който да можеше да животвори, то наистина оправданието щеше да бъде от закона;
</t></v><v><n>.22</n><t>но Писанието заключи всички под грях, та обещанието да се даде на вярващите чрез вяра в Иисуса Христа.
</t></v><v><n>.23</n><t>Преди да дойде вярата, бяхме под стражата на закона, заключени за вярата, която щеше да се открие.
</t></v><v><n>.24</n><t>И тъй, законът беше за нас възпитател в Христа, за да се оправдаем чрез вяра;
</t></v><v><n>.25</n><t>а след като дойде вярата, ние вече не сме под ръководството на възпитател.
</t></v><v><n>.26</n><t>Защото всички сте синове Божии чрез вярата в Христа Иисуса;
</t></v><v><n>.27</n><t>всички, които в Христа се кръстихте, в Христа се облякохте.
</t></v><v><n>.28</n><t>Няма вече иудеин, ни елин; няма роб, ни свободник; няма мъжки пол, ни женски; защото всички вие едно сте в Христа Иисуса.
</t></v><v><n>.29</n><t>Ако пък вие сте Христови, тогава Авраамово семе сте, и по обещание наследници.
</t></v> </ct> </ch>
<ch>гала<cn>-04 </cn><ct> 
        <v><n>.01</n><t>Казвам още: наследникът, докле е невръстен, с нищо се не отличава от роб, макар и да е господар на всичко;
</t></v><v><n>.02</n><t>но е под настойници и домоуправители до определения от бащата срок.
</t></v><v><n>.03</n><t>Така и ние, докле бяхме невръстни, бяхме поробени под стихиите на света;
</t></v><v><n>.04</n><t>но, когато се изпълни времето, Бог изпрати Своя Син (Единороден), Който се роди от жена и се подчини на закона,
</t></v><v><n>.05</n><t>за да изкупи ония, които бяха под закона, та да получим осиновението.
</t></v><v><n>.06</n><t>А понеже вие сте синове, Бог изпрати в сърцата ви Духа на Своя Син, Който Дух вика: Авва, сиреч, Отче!
</t></v><v><n>.07</n><t>Затова не си вече роб, а син; ако пък си син, то си и наследник Божий чрез Иисуса Христа.
</t></v><v><n>.08</n><t>Но тогава, понеже не знаехте Бога, служехте на богове, които по естество не са богове;
</t></v><v><n>.09</n><t>а сега, като познахте Бога, или, по-добре, като бидохте познати от Бога, как се връщате пак към немощните и оскъдни стихии и искате пак изново да им служите?
</t></v><v><n>.10</n><t>Тачите дни, месеци, времена и години.
</t></v><v><n>.11</n><t>Боя се за вас, да не би напразно да съм се трудил помежду ви.
</t></v><v><n>.12</n><t>Моля ви, братя, бъдете като мене, защото и аз бях като вас. Вие с нищо не сте ме обидили:
</t></v><v><n>.13</n><t>знаете, че, когато ви благовестих за пръв път, аз бях немощен по плът,
</t></v><v><n>.14</n><t>и при все това, вие не презряхте моето в плътта ми изкушение и не се погнусихте от него, но ме приехте като Ангел Божий, като Христа Иисуса.
</t></v><v><n>.15</n><t>Колко благатки бяхте тогава! Свидетелствувам за вас, че, ако да можеше, очите си щяхте да изтръгнете и да ми ги дадете.
</t></v><v><n>.16</n><t>И тъй, враг ваш ли станах, като ви говоря истината?
</t></v><v><n>.17</n><t>Ревнуват за вас не с добра цел, но искат да ви отлъчат от мене, та вие за тях да ревнувате.
</t></v><v><n>.18</n><t>Добре е да имате ревност към доброто винаги, а не само когато съм помежду ви.
</t></v><v><n>.19</n><t>Чеда мои, за които съм пак в родилни болки, докле се изобрази във вас Христос,
</t></v><v><n>.20</n><t>искал бих сега да бъда помежду ви и да изменя гласа си, защото съм в недоумение за вас.
</t></v><v><n>.21</n><t>Кажете ми вие, които желаете да бъдете под закона: не слушате ли закона?
</t></v><v><n>.22</n><t>Защото писано е: Авраам имаше двама синове, един от робинята, а друг от свободната.
</t></v><v><n>.23</n><t>Но който беше от робинята, по плът се роди; а който беше от свободната - по обещание.
</t></v><v><n>.24</n><t>Това се разбира иносказателно. Това са двата завета, единият от Синайската планина, който ражда за робство и който е Агар,
</t></v><v><n>.25</n><t>понеже Агар означава планина Синай в Арабия и съответствува на сегашния Иерусалим и робува с децата си;
</t></v><v><n>.26</n><t>а горният Иерусалим е свободен: той е майка на всинца ни.
</t></v><v><n>.27</n><t>Защото писано е: "развесели се, неплодна, ти, която не раждаш; възкликни и извикай ти, която не си изпитала родилни мъки; защото напустеницата има много повече деца от оная, която има мъж".
</t></v><v><n>.28</n><t>Ние пък, братя, сме като Исаака, чеда на обещание.
</t></v><v><n>.29</n><t>Но, както тогава роденият по плът гонеше родения по дух, тъй и сега.
</t></v><v><n>.30</n><t>А какво говори Писанието? - Изпъди робинята и сина й, защото синът на робинята няма да бъде наследник заедно със сина на свободната.
</t></v><v><n>.31</n><t>И тъй, братя, не сме деца на робинята, а на свободната.
</t></v> </ct> </ch>
<ch>гала<cn>-05 </cn><ct> 
        <v><n>.01</n><t>И тъй, стойте твърдо в свободата, която Христос ни дарува, и не се подлагайте пак под робско иго.
</t></v><v><n>.02</n><t>Ето аз, Павел, ви казвам: ако се обрязвате, Христос нищо няма да ви ползува.
</t></v><v><n>.03</n><t>Свидетелствувам пак на всеки човек, който се обрязва, че той е длъжен да изпълни целия закон.
</t></v><v><n>.04</n><t>Вие, които искате, да се оправдавате със закона, отметнахте се от Христа, отпаднахте от благодатта,
</t></v><v><n>.05</n><t>а ние се надяваме и очакваме оправдание от вярата чрез Духа.
</t></v><v><n>.06</n><t>Защото в Христа Иисуса нито обрязването има сила, нито необрязването, но вярата, която действува чрез любов.
</t></v><v><n>.07</n><t>Вие отивахте добре: кой ви спря, да се не покорявате на истината?
</t></v><v><n>.08</n><t>Това придумване не е от Оногова, Който ви призовава.
</t></v><v><n>.09</n><t>Малко квас заквася цялото тесто.
</t></v><v><n>.10</n><t>Аз имам вяра у вас чрез Господа, че вие не ще мислите инак; а оня, който ви смущава, - който и да е той, - ще претърпи осъда.
</t></v><v><n>.11</n><t>А за какво още ме гонят, братя, ако аз и сега проповядвам обрязване? Тогава би се прекратила съблазънта от кръста.
</t></v><v><n>.12</n><t>О, да бяха отсечени ония, които ви размиряват!
</t></v><v><n>.13</n><t>Към свобода сте призвани вие, братя; само че свободата ви да не служи като повод да угаждате на плътта, но с любов си услужвайте един другиму.
</t></v><v><n>.14</n><t>Защото целият закон се изпълнява в една дума, именно в: възлюби ближния си като себе си.
</t></v><v><n>.15</n><t>Ако пък един други се гризете и се ядете, пазете се да се не изтребите един други.
</t></v><v><n>.16</n><t>Аз казвам: живейте духом, и не ще изпълнявате прищевките на плътта.
</t></v><v><n>.17</n><t>Защото плътта желае противното на духа, а духът - противното на плътта; те се противят един другиму, за да не правите онова, що бихте пожелали.
</t></v><v><n>.18</n><t>Ако се водите по дух, вие не сте под закон.
</t></v><v><n>.19</n><t>Делата на плътта са известни; те са: прелюбодейство, блудство, нечистота, разпътство,
</t></v><v><n>.20</n><t>идолослужение, магии, вражди, свади, ревнувания, гняв, разпри, разногласия, (съблазни,) ереси,
</t></v><v><n>.21</n><t>завист, убийства, пиянство, срамни гощавки и други такива; отнапред ви казвам, както и по-преди ви казах, че, които вършат това, няма да наследят царството Божие.
</t></v><v><n>.22</n><t>А плодът на духа е: любов, радост, мир, дълготърпение, благост, милосърдие, вяра,
</t></v><v><n>.23</n><t>кротост, въздържание. Против такива няма закон.
</t></v><v><n>.24</n><t>Ония пък, които са Христови, разпнали са плътта си със страстите и похотите.
</t></v><v><n>.25</n><t>Ако живеем духом, по дух сме длъжни и да постъпваме.
</t></v><v><n>.26</n><t>Да не бъдем пустославни, един други да се не дразним, един другиму да си не завиждаме.
</t></v> </ct> </ch>
<ch>гала<cn>-06 </cn><ct> 
        <v><n>.01</n><t>Братя, и да падне човек в някое прегрешение, вие духовните поправяйте такъв с дух на кротост, като се пазите да не би и вие да бъдете изкушени.
</t></v><v><n>.02</n><t>Понасяйте един другиму теготите, и така изпълнете закона Христов.
</t></v><v><n>.03</n><t>Защото, който счита себе си за нещо, бидейки нищо, той себе си мами.
</t></v><v><n>.04</n><t>Нека всеки изпитва делата си, и тогава ще има похвала само в себе си, а не пред другиго,
</t></v><v><n>.05</n><t>защото всеки ще понесе своето бреме.
</t></v><v><n>.06</n><t>Наставляваният със слово да дели всяко благо с оногова, който го наставлява.
</t></v><v><n>.07</n><t>Недейте се лъга: Бог поругаван не бива. Каквото посее човек, това и ще пожъне:
</t></v><v><n>.08</n><t>който сее в плътта си, от плътта ще пожъне тление; а който сее в духа, от духа ще пожъне вечен живот.
</t></v><v><n>.09</n><t>Като правим добро, да се не обезсърчаваме, защото ще пожънем в свое време, без да се уморяваме.
</t></v><v><n>.10</n><t>И тъй, докле имаме време, нека правим добро на всички, а най-вече на своите по вяра.
</t></v><v><n>.11</n><t>Вижте, колко много ви написах с ръката си.
</t></v><v><n>.12</n><t>Тия, които искат да се нравят по плът, те ви принуждават да се обрязвате, само за да не бъдат гонени за кръста Христов;
</t></v><v><n>.13</n><t>защото и ония, които се обрязват, сами не пазят закона, а искат вие да се обрязвате, за да се похвалят с вашата плът;
</t></v><v><n>.14</n><t>а мене да ми не дава Господ да се хваля, освен с кръста на Господа нашего Иисуса Христа, чрез който за мене светът е разпнат, и аз за света.
</t></v><v><n>.15</n><t>Защото в Христа Иисуса нито обрязването има някаква сила, нито необрязването, а новата твар.
</t></v><v><n>.16</n><t>На ония, които постъпват по това правило, нека бъде мир и милост - тям и на Израиля Божий.
</t></v><v><n>.17</n><t>Прочее, никой да ми не досажда, защото аз нося на тялото си раните на Господа Иисуса.
</t></v><v><n>.18</n><t>Благодатта на Господа нашего Иисуса Христа да бъде с вашия дух, братя. Амин.
</t></v> </ct> </ch></bk>

</vol></bible>