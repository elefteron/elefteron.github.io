<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.Iuda" ><bn>СЪБОРНО ПОСЛАНИЕ НА СВЕТИ АПОСТОЛ ИУДА</bn>
<ch>Иуда<cn>-01</cn><ct> 
        <v><n>.01</n><t>Иуда, раб на Иисуса Христа, а брат на Иакова - до призваните, осветени в Бога Отца и запазени от Иисуса Христа:
</t></v><v><n>.02</n><t>милост вам и мир и любов да изобилва.
</t></v><v><n>.03</n><t>Възлюбени, като имам голямо усърдие да ви пиша за общото наше спасение, счетох за нужно да ви пиша и помоля - да се подвизавате за вярата, веднъж завинаги предадена на светиите.
</t></v><v><n>.04</n><t>Защото са се вмъкнали някои човеци, чието осъждане е отдавна предназначено, нечестивци, които обръщат благодатта на Бога нашего в разпътство и се отричат от едничкия Владика Бога и Господа нашего Иисуса Христа.
</t></v><v><n>.05</n><t>Искам да ви напомня, - макар да знаете вече това, - че Господ, като избави народа от Египетската земя, погуби отпосле ония, които не вярваха;
</t></v><v><n>.06</n><t>ангелите пък, които не опазиха своето началство, а напуснаха жилището си, запази във вечни окови, в мрак, за съда на великия ден.
</t></v><v><n>.07</n><t>Както Содом и Гомора и околните градове, които по същия начин като тях блудствуваха и налитаха на друга плът, станаха за пример с това, че бидоха наказани с вечен огън, -
</t></v><v><n>.08</n><t>също тъй ще бъде и с тия, които, бълнувайки като насъне, сквернят плътта, презират началниците и хулят властта.
</t></v><v><n>.09</n><t>А Михаил Архангел, когато се препираше с дявола за Моисеевото тяло, не посмея да произнесе хулна присъда, а рече: Господ да ти забрани.
</t></v><v><n>.10</n><t>А тия хулят това, що не знаят; което пък по природа като безсловесните животни знаят, в него се разтляват.
</t></v><v><n>.11</n><t>Горко им, защото тръгнаха по Каиновия път, хвърлиха се в користната заблуда на Валаама и загинаха в упорството Кореево.
</t></v><v><n>.12</n><t>Те са петно на вашите \вечери на любовта\, като пируват с вас и без страх се гоят. Те са безводни облаци, носени от ветрове, есенни дървета, безплодни, дваж умрели, изкоренени,
</t></v><v><n>.13</n><t>свирепи морски вълни, които разпенят срамотиите си, звезди скитници, за които мракът на тъмнината е навеки запазен.
</t></v><v><n>.14</n><t>За тях е пророкувал и Енох, седмият от Адама, като казва: ето, иде Господ с десетки хиляди Свои свети Ангели,
</t></v><v><n>.15</n><t>за да извърши съд над всички и да изобличи всички нечестивци между тях за всички дела, които са извършили с нечестието си, и за всички жестоки думи, които са изрекли против Него нечестивите грешници.
</t></v><v><n>.16</n><t>Те са роптачи, недоволници, които постъпят според своите похоти (нечестиво и беззаконно); устата им произнасят надути думи, и за облага биват ласкатели.
</t></v><v><n>.17</n><t>Но вие, възлюбени, помнете думите, които апостолите на Господа нашего Иисуса Христа предрекоха;
</t></v><v><n>.18</n><t>те ви говореха, че в последно време ще се явят подигравачи, които ще постъпват според нечестивите си похоти.
</t></v><v><n>.19</n><t>Те са човеци, които се лъчат (от единството на вярата), те са душевни - и нямат дух.
</t></v><v><n>.20</n><t>А вие, възлюбени, като се назидавате в пресветата ваша вяра и се молите чрез Дух Светий,
</t></v><v><n>.21</n><t>запазвайте себе си в любов Божия, очаквайки милост от Господа нашего Иисуса Христа, за вечен живот;
</t></v><v><n>.22</n><t>и към едни бивайте милостиви с разсъждение,
</t></v><v><n>.23</n><t>а други със страх спасявайте, като ги изтръгвате от огън, и изобличавайте със страх, като се гнусите от дрехата, която е осквернена от плътта.
</t></v><v><n>.24</n><t>А на Оногова, Който може да ви запази от прегрешения и да ви постави пред славата Си непорочни в радост, -
</t></v><v><n>.25</n><t>на Едничкия премъдър Бог, наш Спасител чрез Иисуса Христа Господа нашего, слава и величие, сила и власт преди всички векове, сега и във всички векове. Амин.
</t></v> </ct> </ch></bk>

</vol></bible>