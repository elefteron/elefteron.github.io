<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.1sol" ><bn>ПЪРВО ПОСЛАНИЕ НА СВЕТИ АПОСТОЛ ПАВЛА ДО СОЛУНЯНИ</bn>  
<ch>1сол<cn>-01</cn><ct> 
        <v><n>.01</n><t>Павел, Силуан и Тимотей - до солунската църква в Бога Отца и в Господа Иисуса Христа: благодат вам и мир от Бога Отца нашего и от Господа Иисуса Христа.
</t></v><v><n>.02</n><t>Винаги благодарим на Бога за всинца ви, като ви споменуваме в молитвите си
</t></v><v><n>.03</n><t>и непрестанно помним делото на вашата вяра, труда на вашата любов и търпението на надеждата ви у Господа нашего Иисуса Христа пред Бога и Отца нашего.
</t></v><v><n>.04</n><t>Знаем, възлюбени братя, за вашето от Бога избиране,
</t></v><v><n>.05</n><t>защото нашето благовестие беше към вас не само със слово, но и със сила и с Духа Светаго, и с голяма увереност; сами знаете, какви бяхме за вас помежду ви.
</t></v><v><n>.06</n><t>И вие станахте подражатели нам и Господу, като при много скърби приехте словото с радост от Духа Светаго,
</t></v><v><n>.07</n><t>тъй че станахте образец за всички вярващи в Македония и Ахаия.
</t></v><v><n>.08</n><t>Защото от вас проехтя словото Господне не само в Македония и Ахаия, но и навред се пренесе славата за вашата вяра в Бога, тъй че няма нужда ние нищо да казваме.
</t></v><v><n>.09</n><t>Защото вярващите сами разгласят за нас, какво беше идването ни при вас, и как от идолите се обърнахте към Бога, за да служите на живия и истински Бог,
</t></v><v><n>.10</n><t>и да очаквате от небесата Неговия Син, Когото Той възкреси от мъртвите, Иисуса, Който ни избавя от идещия гняв.
</t></v> </ct> </ch>
<ch>1сол<cn>-02 </cn><ct> 
        <v><n>.01</n><t>Вие сами знаете, братя, че идването ни при вас не бе напразно:
</t></v><v><n>.02</n><t>макар и пострадали и поругани попреди във Филипи, както знаете, ние дръзнахме в Бога нашего да ви проповядваме Божието благовестие с голям труд.
</t></v><v><n>.03</n><t>Защото нашето учение не произхожда нито от заблуждение, нито от нечисти подбуди, нито от лукавство;
</t></v><v><n>.04</n><t>но както Бог ни удостои да ни повери благовестието, тъй и говорим - не за да угаждаме на човеци, а на Бога, Който изпитва сърцата ни.
</t></v><v><n>.05</n><t>Защото нито с ласкателни думи се отнесохме някога към вас, както знаете, нито с користна умисъл: Бог е свидетел!
</t></v><v><n>.06</n><t>Нито човешка слава дирехме - било от вас, било от други:
</t></v><v><n>.07</n><t>макар и да можехме да се явим с важност като Христови апостоли, при все това ние бяхме благи среди вас, също както кърмачка се нежно отнася с децата си.
</t></v><v><n>.08</n><t>Тъй ви бяхме обикнали, че бяхме готови да ви предадем не само благовестието Божие, но и душите си, понеже ни бяхте станали драги.
</t></v><v><n>.09</n><t>Защото помните, братя, нашия труд и мъка: работейки денем и нощем, за да не отегчим някого от вас, ние ви проповядвахме благовестието Божие.
</t></v><v><n>.10</n><t>Свидетели сте вие и Бог, как свето, праведно и безукорно постъпвахме пред вас, вярващите,
</t></v><v><n>.11</n><t>защото знаете, че всекиго от вас, както баща децата си,
</t></v><v><n>.12</n><t>ние подканяхме, молехме и убеждавахме да постъпва достойно за Бога, Който ви призва в Своето царство и слава.
</t></v><v><n>.13</n><t>Затова и ние непрестанно благодарим на Бога, задето, като възприехте слушаното от нас слово Божие, усвоихте го не като слово човешко, а като слово Божие (каквото е и наистина), което и действува във вас, вярващите.
</t></v><v><n>.14</n><t>Вие, братя, станахте подражатели на Божиите в Христа Иисуса църкви, що са в Иудея, понеже и вие същото претърпяхте от своите едноплеменници, каквото и те от иудеите,
</t></v><v><n>.15</n><t>които убиха и Господа Иисуса, и Неговите пророци, и нас изгониха, и Богу не угаждат, и на всички човеци се противят,
</t></v><v><n>.16</n><t>които ни пречат да говорим на езичниците да се спасят, и с това винаги допълнят греховете си; но постигна ги гневът докрай.
</t></v><v><n>.17</n><t>А ние, братя, осиротели от вас за късо време по лице, а не по сърце, с още по-голямо желание се старахме да видим лицето ви.
</t></v><v><n>.18</n><t>Заради това ние, най-вече аз, Павел, и веднъж и дваж поискахме да дойдем при вас; но попречи ни сатаната.
</t></v><v><n>.19</n><t>Защото кой е наша надежда, или радост, или венец за похвала? Това не сте ли и вие пред Господа нашего Иисуса Христа при Неговото пришествие?
</t></v><v><n>.20</n><t>Да, вие сте нашата слава и радост.
</t></v> </ct> </ch>
<ch>1сол<cn>-03 </cn><ct> 
        <v><n>.01</n><t>Поради това, като не можехме вече да търпим, намерихме за добре да останем сами в Атина,
</t></v><v><n>.02</n><t>и изпроводихме Тимотея, наш брат и Божий служител и наш сътрудник в Христовото благовестие, за да ви укрепи и утеши във вярата ви,
</t></v><v><n>.03</n><t>та да се не смущава никой в тия скърби; защото сами знаете, че за това сме отредени.
</t></v><v><n>.04</n><t>Защото ние, и когато бяхме при вас, предсказвахме ви, че ще страдаме, както се и случи, и вие знаете.
</t></v><v><n>.05</n><t>Поради това и аз, като не можех вече да търпя, пратих да узная за вярата ви, да не би някак да ви е изкусил изкусителят, та да отиде напразно нашият труд.
</t></v><v><n>.06</n><t>Но сега, след като от вас дойде Тимотей при нас и ни донесе добра вест за вашата вяра и любов, и че винаги имате добър спомен за нас и копнеете да ни видите, както и ние вас, -
</t></v><v><n>.07</n><t>ние, при всичката ни скръб и нужда, се утешихме за вас, братя, с вашата вяра;
</t></v><v><n>.08</n><t>защото ние сме живи сега, когато вие стоите в Господа.
</t></v><v><n>.09</n><t>Каква благодарност, наистина, можем да въздадем Богу за вас, за всичката радост, с която се радваме поради вас пред нашия Бог,
</t></v><v><n>.10</n><t>като денем и нощем твърде усърдно се молим, за да видим лицето ви и да допълним недостига на вашата вяра!
</t></v><v><n>.11</n><t>А Сам Бог и Отец наш и Господ наш Иисус Христос да насочи пътя ни към вас.
</t></v><v><n>.12</n><t>Вам пък Господ да наспори и преумножи любовта един към друг и към всички, каквато имаме и ние към вас,
</t></v><v><n>.13</n><t>за да утвърди сърцата ви да бъдат непорочни в светост пред Бога и Отца нашего, при дохождането на Господа нашего Иисуса Христа с всичките Му светии. Амин.
</t></v> </ct> </ch>
<ch>1сол<cn>-04 </cn><ct> 
        <v><n>.01</n><t>И тъй, братя, молим и ви увещаваме в Христа Иисуса, щото вие, след като научихте от нас, как трябва да постъпвате и да угаждате Богу, както и постъпвате, повече да преуспявате в това;
</t></v><v><n>.02</n><t>защото знаете, какви заповеди ви дадохме от Господа Иисуса.
</t></v><v><n>.03</n><t>Тази е волята Божия: да бъдете осветени, да се въздържате от блудство,
</t></v><v><n>.04</n><t>всеки от вас да умее да запазва своя съсъд в светост и чест,
</t></v><v><n>.05</n><t>а не в похотна страст, както и езичниците, незнаещи Бога,
</t></v><v><n>.06</n><t>и да не престъпничи и измамва в това нещо брата си; защото Господ отмъщава за всичко това, както и по-преди ви говорихме и свидетелствувахме.
</t></v><v><n>.07</n><t>Защото Бог не ни призва към нечистота, но към светост.
</t></v><v><n>.08</n><t>И тъй, който отхвърля това, той отхвърля не човека, а Бога, Който и даде Своя Свети Дух в нас.
</t></v><v><n>.09</n><t>А за братолюбие няма нужда да ви пишем, защото вие сами сте научени от Бога да обичате един другиго,
</t></v><v><n>.10</n><t>защото тъй и постъпвате с всички братя по цяла Македония. И молим ви, братя, още повече да преуспявате,
</t></v><v><n>.11</n><t>и усърдно да се стараете да живеете тихо, да си гледате работата и със собствените си ръце да работите, както ви заповядахме,
</t></v><v><n>.12</n><t>за да се държите благоприлично към външните и да нямате нужда от никого.
</t></v><v><n>.13</n><t>Не искам, братя, вие да не знаете за починалите, за да не скърбите, както и другите, които нямат надежда.
</t></v><v><n>.14</n><t>Защото ако вярваме, че Иисус умря и възкръсна, то и починалите в Иисуса Бог ще приведе с Него.
</t></v><v><n>.15</n><t>Прочее, това ви казваме чрез слово Господне, че ние живите, които останем до пришествието Господне, няма да изпреварим починалите,
</t></v><v><n>.16</n><t>защото Сам Господ с повеление, при глас на Архангел и при тръба Божия, ще слезе от небето, и мъртвите в Христа ще възкръснат първом;
</t></v><v><n>.17</n><t>после ние, останалите живи, заедно с тях ще бъдем грабнати на облаци, за да срещнем Господа във въздуха, и така винаги с Господа ще бъдем.
</t></v><v><n>.18</n><t>Прочее, утешавайте се един други с тия думи.
</t></v> </ct> </ch>
<ch>1сол<cn>-05 </cn><ct> 
        <v><n>.01</n><t>А за времената и годините, братя, няма нужда да ви се пише,
</t></v><v><n>.02</n><t>защото сами вие твърде добре знаете, че денят Господен ще дойде тъй, както крадец нощя.
</t></v><v><n>.03</n><t>Защото, кога рекат: мир и безопасност, тогава внезапно ще ги постигне гибел, както родилни болки постигат трудна жена, и няма да избягнат.
</t></v><v><n>.04</n><t>А вие, братя, не сте в тъмнина, та денят да ви завари като крадец.
</t></v><v><n>.05</n><t>Защото всички вие сте синове на светлината и синове на деня: ние не сме синове на нощта, нито на тъмнината.
</t></v><v><n>.06</n><t>И тъй, нека не спим, както и другите, а да бъдем бодри и трезвени.
</t></v><v><n>.07</n><t>Защото, които спят, нощя спят, и които се опиват, нощя се опиват.
</t></v><v><n>.08</n><t>Ние пък, бидейки синове на деня, нека бъдем трезвени, като наденем бронята на вярата и на любовта и шлема на надеждата за спасение,
</t></v><v><n>.09</n><t>защото Бог ни определи не за гняв, а за да придобием спасение чрез Господа нашего Иисуса Христа,
</t></v><v><n>.10</n><t>Който умря за нас, та ние, будни ли сме, или спим, да живеем заедно с Него.
</t></v><v><n>.11</n><t>Поради това увещавайте се помежду си и се назидавайте един другиго, както и правите.
</t></v><v><n>.12</n><t>И молим ви, братя, да уважавате ония, които се трудят между вас, които са ваши предстоятели в Господа и които ви наставляват,
</t></v><v><n>.13</n><t>и да имате към тях преголяма любов заради делото им; живейте в мир помежду си.
</t></v><v><n>.14</n><t>Молим ви също, братя, вразумявайте безчинните, утешавайте малодушните, подкрепяйте немощните и бъдете дълготърпеливи към всички.
</t></v><v><n>.15</n><t>Гледайте, никой никому да не отвръща зло за зло; а винаги желайте доброто и един другиму, и на всички.
</t></v><v><n>.16</n><t>Винаги се радвайте.
</t></v><v><n>.17</n><t>Непрестанно се молете.
</t></v><v><n>.18</n><t>За всичко благодарете; защото такава е спрямо вас волята Божия в Христа Иисуса.
</t></v><v><n>.19</n><t>Духа не угасяйте.
</t></v><v><n>.20</n><t>Пророчествата не унижавайте.
</t></v><v><n>.21</n><t>Всичко изпитвайте, о доброто се дръжте.
</t></v><v><n>.22</n><t>Въздържайте се от всякакво зло.
</t></v><v><n>.23</n><t>А Сам Бог на мира да ви освети напълно, и целият ваш дух и душата и тялото да се запази без порок при пришествието на Господа нашего Иисуса Христа.
</t></v><v><n>.24</n><t>Верен е Оня, Който ви призовава, Който и ще стори това.
</t></v><v><n>.25</n><t>Братя, молете се за нас.
</t></v><v><n>.26</n><t>Поздравете всички братя със свето целуване.
</t></v><v><n>.27</n><t>Заклевам ви в Господа да прочетете това послание на всички свети братя.
</t></v><v><n>.28</n><t>Благодатта на Господа нашего Иисуса Христа да бъде с вас. Амин.
</t></v> </ct> </ch></bk>

</vol></bible>