<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.tit"  ><bn>ПОСЛАНИЕ НА СВЕТИ АПОСТОЛ ПАВЛА ДО ТИТА </bn>
<ch>Тит<cn>-01</cn><ct> 
        <v><n>.01</n><t>Павел, раб Божий и апостол на Иисуса Христа за вярата на Божиите избраници и за познаване истината на благочестието,
</t></v><v><n>.02</n><t>с надежда за вечен живот, който неизменният в словото Си Бог обеща преди вечни времена,
</t></v><v><n>.03</n><t>а в свое време яви словото Си чрез проповедта, мене поверена по заповед на нашия Спасител, Бога, -
</t></v><v><n>.04</n><t>до Тита, истинско по общата вяра чедо: благодат, милост и мир от Бога Отца и от Господа Иисуса Христа, нашия Спасител.
</t></v><v><n>.05</n><t>Затова те оставих в Крит, за да довършиш несвършеното и да поставиш по всички градове презвитери, както бях ти поръчал:
</t></v><v><n>.06</n><t>който е непорочен, на една жена мъж и има деца верни, неукорявани в разпътство или непокорство.
</t></v><v><n>.07</n><t>Защото епископът, като Божий разпоредник, трябва да е непорочен, не високомерен, не гневлив, не пияница, не побойник, не алчен за гнусна печалба,
</t></v><v><n>.08</n><t>но страннолюбив, добролюбив, целомъдър, справедлив, благочестив, въздържан,
</t></v><v><n>.09</n><t>да се държи о истинското слово, според както е научен, та да бъде силен и да наставлява в здравото учение и да изобличава ония, които се противят.
</t></v><v><n>.10</n><t>Защото има мнозина и непокорни, празнословци и измамници, особено между обрязаните,
</t></v><v><n>.11</n><t>на които трябва да се затулят устата: те развалят цели домове, учейки на онова, що не трябва, заради гнусна печалба.
</t></v><v><n>.12</n><t>Един от тях, прорицател техен, бе казал: критяни са винаги лъжци, зли зверове, лениви търбуси.
</t></v><v><n>.13</n><t>Това свидетелство е истинско. По тая причина изобличавай ги строго, за да бъдат здрави във вярата,
</t></v><v><n>.14</n><t>като не дават внимание на иудейски басни и на повели от човеци, които се отвръщат от истината.
</t></v><v><n>.15</n><t>За чисти всичко е чисто, а за осквернени и неверни няма нищо чисто; тям са осквернени и ум и съвест.
</t></v><v><n>.16</n><t>Те изповядват, че познават Бога, а с делата си Го отричат, бидейки гнусни, непокорни и негодни за никакво добро дело.
</t></v> </ct> </ch>
<ch>Тит<cn>-02 </cn><ct> 
        <v><n>.01</n><t>Ти пък говори онова, което е съгласно със здравото учение:
</t></v><v><n>.02</n><t>старците да бъдат трезвени, почтени, целомъдри, здрави във вярата, в любовта, в търпението;
</t></v><v><n>.03</n><t>стариците също да се държат свещенолепно: да не бъдат клеветници, да се не предават на много вино, да са поучливи на добро,
</t></v><v><n>.04</n><t>за да вразумяват невестите да обичат мъжете и децата си,
</t></v><v><n>.05</n><t>да бъдат целомъдри, чисти, къщовници, добри, покорни на мъжете си, та да се не хули словото Божие.
</t></v><v><n>.06</n><t>Увещавай също младежите да бъдат целомъдри,
</t></v><v><n>.07</n><t>като във всичко представяш себе си за образец на добри дела, показвайки чистота в учението, почетност, непоквареност,
</t></v><v><n>.08</n><t>слово здраво, безукорно, та да се засрами противникът, понеже не ще има да каже нещо лошо за нас.
</t></v><v><n>.09</n><t>Увещавай слугите, да се покоряват на господарите си, да им угаждат във всичко, като не отвръщат,
</t></v><v><n>.10</n><t>не крадат, а показват във всичко добра вярност, та да украсяват учението на нашия Спасител, Бога, във всичко.
</t></v><v><n>.11</n><t>Защото се яви Божията благодат, спасителна за всички човеци,
</t></v><v><n>.12</n><t>като ни учи, да отхвърлим нечестието и светските похоти, да живеем целомъдрено, праведно и благочестиво в сегашния век,
</t></v><v><n>.13</n><t>и да очакваме да се сбъдне блажената надежда, и да се яви славата на великия Бог и Спасител наш Иисус Христос,
</t></v><v><n>.14</n><t>Който даде Себе Си за нас, за да ни избави от всяко беззаконие и ни очисти, за да Му бъдем народ избран, ревностен към добри дела.
</t></v><v><n>.15</n><t>Това говори, увещавай и изобличавай с пълна власт; никой да те не презира.
</t></v> </ct> </ch>
<ch>Тит<cn>-03 </cn><ct> 
        <v><n>.01</n><t>Напомняй им да се подчиняват и покоряват на началства и власти, да бъдат готови за всяко добро дело,
</t></v><v><n>.02</n><t>никого да не хулят, да бъдат не свадливи, а тихи, и да показват всяка кротост към всички човеци.
</t></v><v><n>.03</n><t>Защото и ние някога бяхме неразумни, непокорни, заблуждавани, бяхме роби на похоти и на разни сладострастия, живеехме в злоба и завист, бяхме отвратителни, мразехме се един други.
</t></v><v><n>.04</n><t>А когато се яви благостта и човеколюбието на нашия Спасител, Бога,
</t></v><v><n>.05</n><t>Той ни спаси не поради делата на праведност, що ние извършихме, а по Своята милост, чрез банята на възраждането и обновата от Духа Светаго,
</t></v><v><n>.06</n><t>Когото изобилно изля върху нас чрез Иисуса Христа, нашия Спасител,
</t></v><v><n>.07</n><t>та, оправдани с Неговата благодат, да станем по надежда наследници на вечния живот.
</t></v><v><n>.08</n><t>Верни са тия думи; и аз желая да потвърдяваш това, та, които са повярвали в Бога, да залягат да бъдат прилежни към добри дела: това е добро и полезно за човеците.
</t></v><v><n>.09</n><t>А от глупави разисквания и родословия, препирни и разпри върху закона отбягвай, защото са безполезни и празни.
</t></v><v><n>.10</n><t>Страни от еретик, след като го посъветваш веднъж и дваж,
</t></v><v><n>.11</n><t>знаейки, че такъв човек се е извратил и греши, като сам осъжда себе си.
</t></v><v><n>.12</n><t>Кога изпратя при тебе Артема или Тихика, побързай да дойдеш при мене в Никопол, защото реших там да презимувам.
</t></v><v><n>.13</n><t>Зина законника и Аполоса погрижи се да изпроводиш тъй, че от нищо да нямат нужда.
</t></v><v><n>.14</n><t>Нека и нашите се приучват да залягат към добри дела за необходимите потреби, та да не бъдат безплодни.
</t></v><v><n>.15</n><t>Поздравяват те всички, които са с мене. Поздрави ония, които ни обичат по вяра. Благодатта да бъде с всички вас. Амин.
</t></v> </ct> </ch></bk>

</vol></bible>