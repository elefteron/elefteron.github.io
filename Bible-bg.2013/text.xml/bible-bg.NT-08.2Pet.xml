<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.2Pet" ><bn>ВТОРО СЪБОРНО ПОСЛАНИЕ НА СВЕТИ АПОСТОЛ ПЕТРА</bn>
<ch>2Пет<cn>-01</cn><ct> 
        <v><n>.01</n><t>Симон Петър, раб и апостол Иисус Христов, до ония, на които чрез правдата на Бога нашего и Спасителя Иисуса Христа се падна да получат с нас еднаква по стойност вяра:
</t></v><v><n>.02</n><t>благодат вам и мир да изобилва в познаване Бога и Христа Иисуса, нашия Господ.
</t></v><v><n>.03</n><t>Понеже божествената Негова сила ни е подарила всичко потребно за живот и благочестие, чрез познаване Оногова, Който ни е призвал със Своята слава и съвършенство,
</t></v><v><n>.04</n><t>чрез които ни са дарувани твърде големите и драгоценни обещания, та чрез тях да станете участници в божественото естество, като отбегнете световното разтление от похоти, -
</t></v><v><n>.05</n><t>затова, като положите всяко старание, привнесете към вярата си добродетел, към добродетелта знание,
</t></v><v><n>.06</n><t>към знанието въздържание, към въздържанието търпение, към търпението благочестие,
</t></v><v><n>.07</n><t>към благочестието братолюбие, към братолюбието любов.
</t></v><v><n>.08</n><t>Защото, ако тия добродетели ги има у вас и се умножават, те не ще ви оставят празни, нито безплодни в познаването Господа нашего Иисуса Христа.
</t></v><v><n>.09</n><t>А у когото ги няма, той е сляп, късоглед и забравил, че се е очистил от прежните си грехове.
</t></v><v><n>.10</n><t>Затова, братя, още повече залягайте да уякчите вашето звание и избор: това като вършите, никога няма да погрешите,
</t></v><v><n>.11</n><t>защото тъй ще ви се даде свободен вход във вечното царство на Господа нашего и Спасителя Иисуса Христа.
</t></v><v><n>.12</n><t>Заради това ще имам грижа да ви напомням винаги тия работи, макар и да ги знаете, и да сте утвърдени в истината, що е сега пред вас.
</t></v><v><n>.13</n><t>Па и за справедливо считам, докле съм в тая телесна хижа, да ви подбуждам с напомняне,
</t></v><v><n>.14</n><t>знаейки, че скоро ще оставя моята хижа, както и Господ наш Иисус Христос ми яви.
</t></v><v><n>.15</n><t>Ще се постарая, обаче, щото вие и след смъртта ми всякога да си припомняте това.
</t></v><v><n>.16</n><t>Защото ние ви явихме силата и пришествието на Господа нашего Иисуса Христа, не като следвахме хитро измислени басни, а като станахме очевидци на Неговото величие.
</t></v><v><n>.17</n><t>Защото Той прие от Бога Отца чест и слава, когато от великолепната слава дойде към Него такъв глас: "Този е Моят възлюбен Син, в Когото е Моето благоволение".
</t></v><v><n>.18</n><t>И тоя глас ние чухме да слиза от небесата, като бяхме с Него на светата планина.
</t></v><v><n>.19</n><t>Освен това имаме по-достоверно нещо - пророческото слово, на което, добре правите, че давате внимание, като на светило, което свети на тъмно място, докле се ден развидели и зорница изгрее в сърцата ви,
</t></v><v><n>.20</n><t>като знаете първом това, че никое пророчество на Писанието не е собствено (на пророка) тълкувание на Божията воля.
</t></v><v><n>.21</n><t>Защото никога по човешка воля не е изречено пророчество, но от Дух Светий просветявани са говорили светите Божии човеци.
</t></v> </ct> </ch>
<ch>2Пет<cn>-02 </cn><ct> 
        <v><n>.01</n><t>Имало е и лъжепророци между народа, както и между вас ще има лъжеучители, които ще вмъкнат пагубни ереси и, като се отричат от Господа, Който ги е изкупил, ще навлекат върху си скорошна погибел.
</t></v><v><n>.02</n><t>И мнозина ще последват тяхното разпътство, и поради тях пътят на истината ще бъде похулен.
</t></v><v><n>.03</n><t>И, подбуждани от користолюбие, ще ви мамят с лъстиви думи; тяхното осъждане отдавна е готово, и тяхната погибел не дреме.
</t></v><v><n>.04</n><t>Защото, ако Бог не пощади съгрешилите ангели, но като ги сгромоляса в ада и свърза с вериги на мрака, предаде ги да бъдат пазени за съд,
</t></v><v><n>.05</n><t>и ако не пощади първия свят, но, когато нанесе потоп върху света на нечестивите, запази осмочленната челяд на Ноя, проповедника на правдата,
</t></v><v><n>.06</n><t>и ако градовете Содомски и Гоморски осъди на разорение и превърна на пепел, та ги постави за пример на бъдещите нечестивци,
</t></v><v><n>.07</n><t>а избави праведния Лот, който се измъчваше от разпътното поведение на беззаконниците
</t></v><v><n>.08</n><t>(защото тоя праведник, като живееше между тях, всекидневно измъчваше праведната си душа поради беззаконните дела, които гледаше и слушаше), -
</t></v><v><n>.09</n><t>то Господ знае, как да избавя благочестивите от напасти, а неправедниците да държи в мъки за съдния ден,
</t></v><v><n>.10</n><t>а най-вече ония, които вървят подир плътта в нейните гнусни похоти, презират началниците, дръзки са, надменни и не се страхуват да хулят властта,
</t></v><v><n>.11</n><t>когато и Ангелите, които са по-горни от тях по крепост и сила, не произнасят хулна присъда против тях пред Господа.
</t></v><v><n>.12</n><t>А те, като безсловесни по природа животни, родени, за да бъдат ловени и изтребвани, хулейки това, що не разбират, в своето разтление ще погинат,
</t></v><v><n>.13</n><t>като получат заплата за неправда. Те смятат за наслада всекидневния разкош; те са сквернители и безсрамници, наслаждават се със своите измами, гощавайки се с вас;
</t></v><v><n>.14</n><t>те имат очи пълни с прелюбодеяние и непрестанен грях, прелъстяват неукрепналите души; сърцето им навикнало на користолюбие: те са чеда на проклятие;
</t></v><v><n>.15</n><t>те оставиха правия път и се заблудиха, като тръгнаха по стъпките на Восоровия син Валаама, който обикна неправедна заплата,
</t></v><v><n>.16</n><t>но биде изобличен за беззаконието си: безсловесната подяремница проговори с човешки глас и възпря безумието на пророка.
</t></v><v><n>.17</n><t>Те са безводни извори, облаци и мъгли, от буря разнасяни: за тях е запазен мракът на тъмнината вовеки.
</t></v><v><n>.18</n><t>Защото, като говорят надути празни думи, прелъстят в плътски похоти и разпътство ония, които напълно са се отдръпнали от живеещите в заблуда.
</t></v><v><n>.19</n><t>Обещават им свобода, когато те сами са роби на развалата, защото от когото някой бъде победен, от него бива и поробен.
</t></v><v><n>.20</n><t>Защото, след като са избягнали световните скверности чрез познаване Господа и Спасителя нашего Иисуса Христа, ако пак се заплетат в тях и бъдат победени, то за такива последното състояние бива по-лошо от първото.
</t></v><v><n>.21</n><t>За тях би било по-добре, да не бяха познали пътя на правдата, отколкото, след като са го познали, да се върнат назад от предадената тям свята заповед.
</t></v><v><n>.22</n><t>С тях се е случило, според истинската пословица: "псето се върна на своята бълвотина", и: "изкъпаната свиня - в тинната кал".
</t></v> </ct> </ch>
<ch>2Пет<cn>-03 </cn><ct> 
        <v><n>.01</n><t>Това е вече второ послание, що ви пиша, възлюбени; в тия две послания с напомняне пробуждам вашия чист разум,
</t></v><v><n>.02</n><t>за да си спомните думите, изпреди казани от светите пророци, и заповедта на Господа и Спасителя, предадена от вашите апостоли;
</t></v><v><n>.03</n><t>най-първо знайте това, че в последните дни ще се явят подигравачи, които вървят по своите си похоти
</t></v><v><n>.04</n><t>и казват: де е обещанието за Неговото пришествие? Защото, откак бащите ни починаха, всичко си стои тъй, както от начало на творението.
</t></v><v><n>.05</n><t>Защото тия, които това искат, умишлено забравят, че небесата и земята открай бяха съставени от вода и чрез вода със силата на Божието слово,
</t></v><v><n>.06</n><t>поради което тогавашният свят, потопен от вода, загина.
</t></v><v><n>.07</n><t>А сегашните небеса и земята, съхранявани от същото слово, пазят се за огъня в деня на съда и погибелта на нечестивите човеци.
</t></v><v><n>.08</n><t>Едничко това да не отбягва от вниманието ви, възлюбени, че за Господа един ден е като хиляда години, и хиляда години - като един ден.
</t></v><v><n>.09</n><t>Господ не се бави да изпълни обещанието Си, както някои смятат това за бавене; но дълго време ни търпи, понеже не желае да погинат някои, а всички да се обърнат към покаяние.
</t></v><v><n>.10</n><t>И ще дойде денят Господен, както крадец идва нощем; тогава небесата с шум ще преминат, стихиите ще пламнат и ще се разрушат, а земята и всички неща по нея ще изгорят.
</t></v><v><n>.11</n><t>И тъй, понеже всичко това ще се разруши, какви трябва да бъдете в свят живот и благочестие вие,
</t></v><v><n>.12</n><t>които очаквате и желаете скорото дохождане на Божия ден, за който пламналите небеса ще се разрушат, и разгорелите се стихии ще се стопят?
</t></v><v><n>.13</n><t>Но ние, според обещанието Му, очакваме ново небе и нова земя, на които обитава правда.
</t></v><v><n>.14</n><t>Затуй, възлюбени, като очаквате това, постарайте се да се намерите пред Него в мир, неосквернени и непорочни;
</t></v><v><n>.15</n><t>и дълготърпението на Господа нашего считайте за спасение, както и възлюбеният наш брат Павел ви писа според дадената му мъдрост,
</t></v><v><n>.16</n><t>както той говори за това и във всички послания, дето има някои места мъчни за разбиране, които невежи и неукрепнали изопачават, както и другите Писания, за своя си погибел.
</t></v><v><n>.17</n><t>Вие, прочее, възлюбени, като знаете това от по-рано, пазете се, да не би, увлечени от заблуждението на беззаконниците, да отпаднете от твърдостта си,
</t></v><v><n>.18</n><t>но растете в благодат и познаване на Господа нашего и Спасителя Иисуса Христа. Нему слава и сега и в ден вечний. Амин.
</t></v> </ct> </ch></bk>

</vol></bible>