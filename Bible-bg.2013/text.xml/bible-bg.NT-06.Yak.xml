<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.Yak"  ><bn>СЪБОРНО ПОСЛАНИЕ НА СВЕТИ АПОСТОЛ ИАКОВА </bn>
<ch>Яков<cn>-01</cn><ct> 
        <v><n>.01</n><t>Иаков, раб на Бога и на Господа Иисуса Христа, праща поздрав на дванайсетте колена, които живеят пръснато.
</t></v><v><n>.02</n><t>Смятайте го за голяма радост, братя мои, кога паднете в разни изкушения,
</t></v><v><n>.03</n><t>като знаете, че изпитанието на вашата вяра произвежда търпение;
</t></v><v><n>.04</n><t>търпението пък нека бъде съвършено нещо, за да бъдете съвършени и цялостни, без никакъв недостатък.
</t></v><v><n>.05</n><t>Ако ли някому от вас не достига мъдрост, нека проси от Бога, Който дава на всички щедро и без укор, - и ще му се даде.
</t></v><v><n>.06</n><t>Но да проси с вяра и никак да не се съмнява; защото, който се съмнява, прилича на морска вълна, издигана и размятана от вятъра;
</t></v><v><n>.07</n><t>такъв човек да не мисли, че ще получи нещо от Господа.
</t></v><v><n>.08</n><t>Човек двоедушен във всичките си пътища е неуреден.
</t></v><v><n>.09</n><t>Униженият брат да се хвали със своята висота,
</t></v><v><n>.10</n><t>а богатият - със своето унижение, защото той ще премине, както цвят у трева:
</t></v><v><n>.11</n><t>изгря слънце с жегата си и изсуши тревата, и цветът й олетя, и хубостта на нейния изглед изчезна; тъй ще увехне и богатият в своите пътища.
</t></v><v><n>.12</n><t>Блажен е оня човек, който търпи изкушение, защото, след като бъде изпитан, ще получи венеца на живота, що Господ е обещал на ония, които Го обичат.
</t></v><v><n>.13</n><t>Никой, кога е в изкушение, да не казва: Бог ме изкушава; защото Бог се от зло не изкушава, а и Сам не изкушава никого,
</t></v><v><n>.14</n><t>но всеки се изкушава, увличан и примамван от собствената си похот;
</t></v><v><n>.15</n><t>след това похотта, като зачене, ражда грях, а грехът, извършен, ражда смърт.
</t></v><v><n>.16</n><t>Не се заблуждавайте, възлюбени мои братя.
</t></v><v><n>.17</n><t>Всяко добро даяние и всеки съвършен дар иде отгоре, слизайки от Отца на светлините, у Когото няма изменение, нито сянка от промяна.
</t></v><v><n>.18</n><t>Той ни роди по Своя воля чрез словото на истината, за да бъдем като начатък на създанията Му.
</t></v><v><n>.19</n><t>И тъй, възлюбени мои братя, нека всеки човек бъде бърз на слушане, бавен на говорене, бавен на гняв,
</t></v><v><n>.20</n><t>защото човешкият гняв не върши Божия правда.
</t></v><v><n>.21</n><t>Затова, като отхвърлите всяка нечистота и набрана злоба, с кротост приемете насаденото слово, което може да спаси душите ви.
</t></v><v><n>.22</n><t>Бъдете изпълнители на словото, а не само слушатели, мамещи сами себе си.
</t></v><v><n>.23</n><t>Защото, който слуша словото и го не изпълнява, той прилича на човек, който гледа естественото си лице в огледало:
</t></v><v><n>.24</n><t>погледне се, отмине, и веднага забравя, какъв е бил.
</t></v><v><n>.25</n><t>Но който вникне в съвършения закон на свободата и пребъде в него, той, бидейки незабравлив слушател, а изпълнител на делото, ще бъде блажен в действията си.
</t></v><v><n>.26</n><t>Ако някой от вас мисли, че е благочестив, но не обуздава езика си, а мами сърцето си, неговото благочестие е суетно.
</t></v><v><n>.27</n><t>Чисто и непорочно благочестие пред Бога и Отца е това: да пригледваш сираци и вдовици в техните скърби и да се пазиш неосквернен от света.
</t></v> </ct> </ch>
<ch>Яков<cn>-02 </cn><ct> 
        <v><n>.01</n><t>Братя мои! дръжте вярата в Иисуса Христа, нашия Господ на славата, без лицеприятие.
</t></v><v><n>.02</n><t>Защото, ако в събранието ви влезе човек със златен пръстен, с бляскави дрехи, па влезе и сиромах с прости дрехи,
</t></v><v><n>.03</n><t>и погледнете на облечения с бляскави дрехи и му кажете: ти седни тук добре, а на сиромаха кажете: ти стой там, или седни тук, при подножието ми,
</t></v><v><n>.04</n><t>то не направихте ли в себе си разлика между тях и не станахте ли съдии с лукави помисли?
</t></v><v><n>.05</n><t>Послушайте, възлюбени мои братя! Нали сиромасите на света избра Бог да бъдат богати във вяра и наследници на царството, обещано от Него на ония, които Го обичат?
</t></v><v><n>.06</n><t>А вие презряхте сиромаха. Нали богатите ви притесняват и нали те ви влачат по съдилища?
</t></v><v><n>.07</n><t>Нали те хулят доброто име, с което се вие наричате?
</t></v><v><n>.08</n><t>Ако изпълнявате обаче царския закон според Писанието: "възлюби ближния си като себе си" - добре правите.
</t></v><v><n>.09</n><t>Но, ако гледате на лице, грях правите, и законът ви изобличава като престъпници.
</t></v><v><n>.10</n><t>Който опази целия закон, а съгреши в едно, той бива виновен във всичко.
</t></v><v><n>.11</n><t>Защото Оня, Който е казал: "не прелюбодействувай", казал е и: "не убивай"; затова, ако не прелюбодействуваш, но убиеш, ти биваш престъпник на закона.
</t></v><v><n>.12</n><t>Говорете и постъпвайте като човеци, които ще бъдете съдени по закона на свободата.
</t></v><v><n>.13</n><t>Защото съдът ще бъде безмилостен за оногова, който не е показал милост: милостта бива похвалявана на съда.
</t></v><v><n>.14</n><t>Каква полза, братя мои, ако някой казва, че имал вяра, а дела няма? Може ли го спаси вярата?
</t></v><v><n>.15</n><t>Ако един брат или сестра са голи и нямат дневната храна,
</t></v><v><n>.16</n><t>а някой от вас им рече: идете си смиром, грейте се и насищайте се, пък не им даде, що е потребно за тялото, - каква полза?
</t></v><v><n>.17</n><t>Тъй и вярата, ако няма дела, сама по себе си е мъртва.
</t></v><v><n>.18</n><t>Но ще рече някой: ти имаш вяра, пък аз имам дела; покажи ми вярата си без твоите дела, и аз ще ти покажа вярата си от моите дела.
</t></v><v><n>.19</n><t>Ти вярваш, че Бог е един: добре правиш; и бесовете вярват, и треперят.
</t></v><v><n>.20</n><t>Но искаш ли да разбереш, о суетни човече, че вярата без дела е мъртва?
</t></v><v><n>.21</n><t>Нали с дела се оправда Авраам, нашият отец, като положи върху жертвеника сина си Исаака?
</t></v><v><n>.22</n><t>Видиш ли, че вярата съдействуваше на делата му, и чрез делата вярата стана съвършена?
</t></v><v><n>.23</n><t>И изпълни се Писанието, което казва: "повярва Авраам на Бога, и това му се вмени за оправдание", и той бъде наречен приятел Божий.
</t></v><v><n>.24</n><t>Видите ли, че човек се оправдава с дела, а не само с вяра?
</t></v><v><n>.25</n><t>Също тъй нали с дела се оправда и блудницата Раав, като прие съгледвачите и ги изведе по друг път?
</t></v><v><n>.26</n><t>Защото, както тялото без дух е мъртво, тъй и вярата без дела е мъртва.
</t></v> </ct> </ch>
<ch>Яков<cn>-03 </cn><ct> 
        <v><n>.01</n><t>Братя мои! недейте мнозина става учители, като знаете, че по-голямо осъждане ще получим,
</t></v><v><n>.02</n><t>защото ние всинца много грешим. Който не греши с дума, той е съвършен човек, мощен да обуздае и цялото тяло.
</t></v><v><n>.03</n><t>Ето, ние туряме юзда в устата на конете, за да ни се покоряват, и управляваме цялото им тяло.
</t></v><v><n>.04</n><t>Ето, и корабите, ако и да са толкова големи и биват тласкани от буйни ветрове, с малко кърмилце се насочват, накъдето кърмиларят желае;
</t></v><v><n>.05</n><t>тъй и езикът е мъничък член, но големи работи говори. Ето, малък огън, а колкава гора запаля;
</t></v><v><n>.06</n><t>и езикът е огън, украшение на неправдата; езикът се намира в такова положение между нашите членове, че скверни цялото тяло и запаля колелото на живота, като сам бива запалян от геената;
</t></v><v><n>.07</n><t>защото всякакъв вид зверове и птици, влечуги и риби се укротява и е укротено от човешкото естество,
</t></v><v><n>.08</n><t>а езика никой човек не може укроти: той е неудържимо зло и е пълен със смъртоносна отрова.
</t></v><v><n>.09</n><t>С него благославяме Бога и Отца, с него и кълнем човеците, сътворени по подобие Божие.
</t></v><v><n>.10</n><t>Из същите уста излиза и благословия и клетва: не трябва, братя мои, това тъй да бъде.
</t></v><v><n>.11</n><t>Тече ли през един и същ отвор на извора сладка и горчива вода?
</t></v><v><n>.12</n><t>Нима може, братя мои, смоковница да ражда маслини, или лоза - смокини? Тъй и от един извор не може да тече солена и сладка вода.
</t></v><v><n>.13</n><t>Който между вас е мъдър и изкусен, нека покаже чрез своето добро поведение делата си в кротост и мъдрост.
</t></v><v><n>.14</n><t>Но, ако в сърцето си имате горчива завист и свадливост, не се хвалете и не лъжете против истината:
</t></v><v><n>.15</n><t>това не е мъдрост, която слиза отгоре, а земна, душевна, бесовска;
</t></v><v><n>.16</n><t>защото, дето има завист и свадливост, там е неуредица и всичко лошо.
</t></v><v><n>.17</n><t>А мъдростта, която иде отгоре, е първом чиста, после мирна, снизходителна, отстъпчива, пълна с милосърдие и с добри плодове, безпристрастна и нелицемерна.
</t></v><v><n>.18</n><t>Плодът пък на правдата се сее в мир от миротворците.
</t></v> </ct> </ch>
<ch>Яков<cn>-04 </cn><ct> 
        <v><n>.01</n><t>Отде у вас тия вражди и разпри? Нали оттам, от вашите сладострастия, които воюват в членовете ви?
</t></v><v><n>.02</n><t>Желаете, пък нямате; убивате и завиждате, а не можете да достигнете; препирате се и враждувате, а нямате, защото не просите.
</t></v><v><n>.03</n><t>Просите, а не получавате, защото зле просите, - за да го разпилеете във вашите сладострастия.
</t></v><v><n>.04</n><t>Прелюбодейци и прелюбодейки! не знаете ли, че приятелството със света е вражда против Бога? Който, прочее, поиска да бъде приятел на света, враг става на Бога.
</t></v><v><n>.05</n><t>Или мислите, че напразно говори Писанието: "до ревнивост Бог обича духа, който е вселил в нас"?
</t></v><v><n>.06</n><t>Но по-голяма благодат дава; затова е казано: "Бог се противи на горделиви, а на смирени дава благодат".
</t></v><v><n>.07</n><t>И тъй, покорете се Богу; опълчете се против дявола, и той ще побегне от вас.
</t></v><v><n>.08</n><t>Приближете се към Бога, и Той ще се приближи към вас; очистете ръце, грешници, изправете сърца, двоедушни.
</t></v><v><n>.09</n><t>Понесете страдания, плачете и ридайте: смехът ви нека се обърне на плач, и радостта - на тъга.
</t></v><v><n>.10</n><t>Смирете се пред Господа, и ще ви въздигне.
</t></v><v><n>.11</n><t>Не се клеветете, братя: който клевети брата или съди брата си, той клевети закона и съди закона; ако пък съдиш закона, ти не си изпълнител на закона, а съдия.
</t></v><v><n>.12</n><t>Един е Законодателят и Съдията, Който може да спаси и погуби: а ти кой си, който съдиш другиго?
</t></v><v><n>.13</n><t>Чуйте сега вие, които казвате: "днес-утре ще тръгнем за еди-кой си град и ще проживеем там една година, ще търгуваме и ще спечелим",
</t></v><v><n>.14</n><t>вие, които не знаете, какво ще се случи утре: защото вашият живот какво е па`ра, която се явява за малко време, па изчезва.
</t></v><v><n>.15</n><t>Вместо да казвате: "ако ще Господ и бъдем живи, ще направим това или онова",
</t></v><v><n>.16</n><t>сега в своята надутост се хвалите: всяка такава хвалба е лукава.
</t></v><v><n>.17</n><t>И тъй, грях ономува, който знае да прави добро, а не прави.
</t></v> </ct> </ch>
<ch>Яков<cn>-05 </cn><ct> 
        <v><n>.01</n><t>Дойдете сега вие, богатите; плачете и ридайте за бедите, които идат върху вас.
</t></v><v><n>.02</n><t>Богатството ви изгни, и дрехите ви молци изядоха.
</t></v><v><n>.03</n><t>Златото ви и среброто ръждяса, и ръждата им ще бъде свидетелство против вас и ще изяде плътта ви като огън: събрали сте си съкровища за последни дни.
</t></v><v><n>.04</n><t>Ето, заплатата, що сте задържали от работниците, които пожънаха нивите ви, вика, и виковете на жетварите стигнаха до ушите на Господа Саваота.
</t></v><v><n>.05</n><t>Живяхте разкошно на земята и се наслаждавахте, угоихте сърцата си като в ден на заколение.
</t></v><v><n>.06</n><t>Осъдихте, убихте праведника; той ви се не противи.
</t></v><v><n>.07</n><t>И тъй, братя, бъдете дълготърпеливи до пришествието Господне. Ето, земеделецът чака драгоценния плод от земята и за него търпи дълго, докле получи дъжд ранен и късен.
</t></v><v><n>.08</n><t>Дълготърпете и вие, укрепете сърцата си, защото пришествието Господне е наближило.
</t></v><v><n>.09</n><t>Не се оплаквайте, братя, един от другиго, за да не бъдете осъдени: ето, Съдията стои пред вратата.
</t></v><v><n>.10</n><t>За пример на злострадание и дълготърпение вземете, братя мои, пророците, които говориха в името Господне.
</t></v><v><n>.11</n><t>Ето, ние облажаваме търпеливите. Слушали сте за търпението на Иова и видяхте какъв край му даде Господ, защото Господ е много милосърден и състрадателен.
</t></v><v><n>.12</n><t>А преди всичко, братя мои, не се кълнете ни в небе, ни в земя, нито с друга някоя клетва; думата ви да бъде: да, да, и не, не, за да не паднете под осъждане.
</t></v><v><n>.13</n><t>Страда ли зле някой между вас, нека се моли; весел ли е някой, нека пее псалми.
</t></v><v><n>.14</n><t>Болен ли е някой между вас, нека повика презвитерите църковни, и те да се помолят над него, като го помажат с елей в името Господне.
</t></v><v><n>.15</n><t>И молитвата, произлизаща от вярата, ще изцери болния, и Господ ще го дигне; и ако грехове е сторил, ще му се простят.
</t></v><v><n>.16</n><t>Изповядвайте си един другиму греховете и молете се един за други, за да се изцерите; голяма сила има усърдната молитва на праведника.
</t></v><v><n>.17</n><t>Илия беше подобострастен нам човек, и с молитва се помоли да няма дъжд: и не валя дъжд на земята три години и шест месеца.
</t></v><v><n>.18</n><t>И пак се помоли: и небето даде дъжд, и земята произведе своя плод.
</t></v><v><n>.19</n><t>Ако някой между вас, братя, се отклони от истината, и друг го обърне,
</t></v><v><n>.20</n><t>нека тоя знае, че, който е обърнал грешник от лъжливия му път, ще спаси една душа от смърт и ще покрие много грехове.
</t></v> </ct> </ch></bk>

</vol></bible>