<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.1Pet" ><bn>ПЪРВО СЪБОРНО ПОСЛАНИЕ НА СВЕТИ АПОСТОЛ ПЕТРА</bn>
<ch>1Пет<cn>-01</cn><ct> 
        <v><n>.01</n><t>Петър, апостол на Иисуса Христа, до пришълците, пръснати по Понт, Галатия, Кападокия, Асия и Витиния, избрани
</t></v><v><n>.02</n><t>по предведение на Бога Отца, чрез осветяване от Духа, за послушност и за поръсване с кръвта Иисус Христова: благодат вам и мир да изобилва!
</t></v><v><n>.03</n><t>Благословен да бъде Бог и Отец на Господа нашего Иисуса Христа, Който по голямата Си милост, чрез възкресението на Иисуса Христа от мъртвите, ни възроди за жива надежда,
</t></v><v><n>.04</n><t>за наследство нетленно, чисто, що не увяхва, съхранено на небесата за вас,
</t></v><v><n>.05</n><t>които с Божия сила чрез вяра сте пазени за спасение, готово да се открие в последно време.
</t></v><v><n>.06</n><t>Затова радвайте се, макар сега и да поскърбите малко (ако е потребно) в различни изкушения,
</t></v><v><n>.07</n><t>та изпитаната ваша вяра да излезе по-драгоценна от нетрайното, макар и чрез огън изпитвано злато, за похвала и чест и слава, кога се яви Иисус Христос,
</t></v><v><n>.08</n><t>Когото обичате, без да сте Го видели, и в Когото вярвайки сега, без да Го виждате, радвате се с неизказана и преславна радост,
</t></v><v><n>.09</n><t>като постигате края на вашата вяра - спасението на душите;
</t></v><v><n>.10</n><t>за това спасение направиха издирвания и изследвания пророците, които предсказаха за дадената вам благодат,
</t></v><v><n>.11</n><t>като изследваха, кое и какво време е посочвал Христовият Дух, що беше в тях, когато Той е предвестявал Христовите страдания и идещата след тях слава;
</t></v><v><n>.12</n><t>тям бе открито, че не на тях самите, а нам служеше онова, което сега ви е проповядвано от ония, които ви са благовестили чрез Духа Светаго, пратен от небесата, и в което желаят да надникнат Ангелите.
</t></v><v><n>.13</n><t>Заради това, възлюбени, като препашете чреслата на ума си, бидейки бодри, напълно се надявайте на принасяната вам благодат при явяването Иисус Христово.
</t></v><v><n>.14</n><t>Като послушни чеда, не постъпвайте според предишните ваши похоти, кога бяхте в неведение,
</t></v><v><n>.15</n><t>но по примера на призовалия вас Светия и вие сами бъдете свети във всички постъпки.
</t></v><v><n>.16</n><t>Защото писано е: "бъдете свети, понеже Аз съм свет".
</t></v><v><n>.17</n><t>И ако вие наричате Отец Тогова, Който нелицеприятно съди всекиго по делата, то със страх прекарвайте времето на вашето странствуване,
</t></v><v><n>.18</n><t>като знаете, че не с тленни неща - сребро или злато, сте изкупени от суетния живот, предаден вам от бащите,
</t></v><v><n>.19</n><t>но с драгоценната кръв на непорочния и чист като агнец Христос,
</t></v><v><n>.20</n><t>Който е бил предназначен още преди свят да се създаде, но се яви в последно време за вас,
</t></v><v><n>.21</n><t>повярвалите чрез Него в Бога, Който Го възкреси от мъртвите и Му даде слава, та вярата ви и надеждата ви да бъдат в Бога.
</t></v><v><n>.22</n><t>След като сте очистили душите си с послушност на истината чрез Духа, за нелицемерно братолюбие, обичайте се постоянно един други от чисто сърце,
</t></v><v><n>.23</n><t>като възродени не от тленно семе, а от нетленно, чрез словото на живия Бог, Който пребъдва довеки.
</t></v><v><n>.24</n><t>Защото "всяка плът е като трева, и всяка човешка слава - като цвят у трева: изсъхна тревата, и цветът й олетя;"
</t></v><v><n>.25</n><t>"но словото Господне пребъдва довеки"; а това е словото, което е вам благовестено.
</t></v> </ct> </ch>
<ch>1Пет<cn>-02 </cn><ct> 
        <v><n>.01</n><t>И тъй, като оставите всяка злоба и всяко коварство, всяко лицемерие, завист и клевета,
</t></v><v><n>.02</n><t>като новородени младенци, ламтете за неподправеното словесно мляко, та с него да пораснете за спасение,
</t></v><v><n>.03</n><t>защото вкусихте, че Господ е благ.
</t></v><v><n>.04</n><t>Като пристъпвате към Него, живия камък, от човеците отхвърлен, но от Бога избран, драгоценен,
</t></v><v><n>.05</n><t>и вие сами, като живи камъни, съграждайте от себе си духовен дом, свето свещенство, за да принесете духовни жертви, благоприятни Богу чрез Иисуса Христа.
</t></v><v><n>.06</n><t>Ето защо в Писанието е казано: "ето, полагам в Сион краеъгълен Камък, избран, драгоценен; и който вярва в Него, няма да се посрами".
</t></v><v><n>.07</n><t>И така, за вас, вярващите, Той е драгоценност, а за невярващите - "Камък, Който отхвърлиха зидарите, но Който стана глава на ъгъла", и "Камък на препъване и Камък на съблазън",
</t></v><v><n>.08</n><t>о Който се те препъват, като се не покоряват на словото; за това са и отредени.
</t></v><v><n>.09</n><t>Но вие сте род избран, царствено свещенство, народ свет, люде придобити, за да възвестите съвършенствата на Оногова, Който ви е призовал от тъмнина в чудната Своя светлина;
</t></v><v><n>.10</n><t>вие именно, които някога бяхте не народ, а сега сте народ Божий; които бяхте непомилувани, а сега помилувани.
</t></v><v><n>.11</n><t>Възлюбени! Моля ви, като пришълци и странници, да отбягвате от плътските похоти, що воюват против душата,
</t></v><v><n>.12</n><t>имайки помежду си добри обноски сред езичниците, та те, кога ви корят като злосторници, щом видят добрите ви дела, да прославят Бога в деня на посещението.
</t></v><v><n>.13</n><t>И тъй, подчинявайте се на всяко човешко началство, заради Господа: било на цар, като на върховна власт,
</t></v><v><n>.14</n><t>било на управници, като на пращани от него за наказание на злосторници и за похвала на добротворци.
</t></v><v><n>.15</n><t>Защото такава е волята Божия - с добротворство да обуздаваме невежеството на безумните човеци,
</t></v><v><n>.16</n><t>като свободни, не като употребяващи свободата за було на злобата, а като раби Божии.
</t></v><v><n>.17</n><t>Всекиго почитайте, братството обичайте, от Бога се бойте, царя почитайте.
</t></v><v><n>.18</n><t>Слуги, покорявайте се с голям страх на господарите си - не само на добрите и кротките, а и на опърничавите.
</t></v><v><n>.19</n><t>Защото това е угодно Богу, ако някой, от съзнание за Бога пренася скърби, като страда несправедливо.
</t></v><v><n>.20</n><t>Та и каква похвала, като търпите, кога ви бият за престъпления? Но, ако търпите, кога правите добро и страдате, това е угодно Богу.
</t></v><v><n>.21</n><t>Защото вие за това сте призвани, понеже и Христос пострада за нас, като остави нам пример, за да вървим по стъпките Му:
</t></v><v><n>.22</n><t>Той не стори грях, нито се намери лъст в устата Му;
</t></v><v><n>.23</n><t>кога Го хулеха, Той не отвръщаше с хули; кога страдаше, не заплашваше, а предоставяше това на Праведния Съдия;
</t></v><v><n>.24</n><t>Той Сам с тялото Си възнесе нашите грехове на дървото, та, като умрем за греховете, да живеем за правдата: "чрез Неговата рана се изцерихте".
</t></v><v><n>.25</n><t>Защото бяхте като овци блуждаещи (без пастир), но сега се завърнахте при Пастира и Пазителя на вашите души.
</t></v> </ct> </ch>
<ch>1Пет<cn>-03 </cn><ct> 
        <v><n>.01</n><t>Тъй също и вие, жените, бъдете покорни на мъжете си, та, ако някои от тях не се покоряват на словото, чрез поведението на своите жени да бъдат спечелени без увещаване,
</t></v><v><n>.02</n><t>като видят вашия чист богобоязлив живот.
</t></v><v><n>.03</n><t>Вашето украшение да бъде не външно, сиреч, плетено на коси, кичене със злато или обличане в премени,
</t></v><v><n>.04</n><t>а вътрешно - скритият човек на сърцето в нетленната красота на кроткия и тих дух, което е драгоценно пред Бога.
</t></v><v><n>.05</n><t>Защото тъй някога и светите жени, които се надяваха на Бога, украсяваха себе си, като се покоряваха на мъжете си;
</t></v><v><n>.06</n><t>както Сарра се покоряваше на Авраама, като го наричаше господар. Вие сте нейни чеда, ако правите добро, без да се боите от нищо.
</t></v><v><n>.07</n><t>Също и вие, мъжете, живейте благоразумно с жените си, и отдавайте чест на женския пол като на по-слаб съсъд и като на сънаследници на благодатния живот, за да нямате спънка в молитвите си.
</t></v><v><n>.08</n><t>Най-сетне, бъдете всички едномислени, състрадателни, братолюбиви, милосърдни, дружелюбни, смиреномъдри;
</t></v><v><n>.09</n><t>не връщайте зло за зло, или хула за хула, а, наопаки, благославяйте, като знаете, че към това сте призвани, за да наследите благословение.
</t></v><v><n>.10</n><t>"Защото, който обича живота и иска да види добри дни, нека държи езика си от зло и устата си от говорене коварни думи,"
</t></v><v><n>.11</n><t>"нека се отклонява от зло и да прави добро, нека търси мир и да се стреми към него,"
</t></v><v><n>.12</n><t>"защото очите на Господа са обърнати към праведните, и ушите Му - към молитвите им, а лицето Господне е против ония, които правят зло, за да ги изтреби от земята."
</t></v><v><n>.13</n><t>И кой ще ви стори зло, ако залягате за добро?
</t></v><v><n>.14</n><t>Но и да бихте страдали за правда, блажени сте; а от страх пред тях се не бойте, нито се смущавайте;
</t></v><v><n>.15</n><t>Господа Бога светете в сърцата си; бъдете всякога готови с кротост и боязън да отговаряте всекиму, който иска от вас сметка за вашата надежда,
</t></v><v><n>.16</n><t>имайки добра съвест, та с това, дето ви корят като злосторници, да бъдат посрамени ония, които хулят добрия ви в Христа живот.
</t></v><v><n>.17</n><t>Защото, ако е угодно на волята Божия, по-добре е да страдате, като вършите добро, отколкото като вършите зло;
</t></v><v><n>.18</n><t>понеже и Христос, за да ни заведе при Бога, веднъж пострада за греховете ни, Праведник за неправедните, бидейки умъртвен по плът, но оживял по дух,
</t></v><v><n>.19</n><t>с който Той, като слезе, проповядва и на духовете, които бяха в тъмница,
</t></v><v><n>.20</n><t>и които някога се не покориха, когато Божието дълготърпение ги очакваше, в дните на Ноя, при строението на ковчега, в който малцина, сиреч осем души, се избавиха от водата;
</t></v><v><n>.21</n><t>образът на тая вода - кръщението (което не е отмахване плътската нечистота, а обещаване Богу добра съвест) спасява сега и нас чрез възкресението на Иисуса Христа,
</t></v><v><n>.22</n><t>Който, като се възнесе на небето, е отдясно Богу, и Комуто се покориха Ангели и Власти и Сили.
</t></v> </ct> </ch>
<ch>1Пет<cn>-04 </cn><ct> 
        <v><n>.01</n><t>И тъй, понеже Христос пострада за нас по плът, и вие се въоръжете със същата мисъл; защото, който е пострадал по плът, престанал е да греши,
</t></v><v><n>.02</n><t>та през останалото в плът време да живее не вече по човешки похоти, а по воля Божия.
</t></v><v><n>.03</n><t>Защото стига, дето през миналото време на живота вършихте волята на езичниците, като се бяхте предали на разпътство, похоти (мъжеложство, скотоложство, лоши помисли), пиянство, срамни гощавки и препивки, и на нечестиво идолослужение;
</t></v><v><n>.04</n><t>затова те се и чудят, че вие не припкате заедно с тях в същото прекомерно разпътство, и ви корят;
</t></v><v><n>.05</n><t>те ще дадат отговор на Оногова, Който е готов да съди живи и мъртви.
</t></v><v><n>.06</n><t>Затова именно и на мъртвите беше благовестено, за да бъдат съдени по плът като човеци, а да живеят по Бога духом.
</t></v><v><n>.07</n><t>Но близо е краят на всичко. И тъй, бъдете благоразумни и бодърствувайте в молитви.
</t></v><v><n>.08</n><t>А най-вече имайте усърдна любов един към други, защото "любовта покрива много грехове".
</t></v><v><n>.09</n><t>Бъдете страннолюбиви един към други без ропот.
</t></v><v><n>.10</n><t>Служете един другиму, всеки с оная дарба, каквато е приел, като добри разпоредници на многоразличната Божия благодат.
</t></v><v><n>.11</n><t>Говори ли някой, нека говори като Божии думи; прислужва ли някой, нека прислужва по силата, която Бог дава, за да се прославя във всичко Бог чрез Иисуса Христа, Чиято слава и владичество е вовеки веков. Амин.
</t></v><v><n>.12</n><t>Възлюбени! не се чудете на огненото изкушение, що се праща вам за изпитание, като на случка, странна за вас;
</t></v><v><n>.13</n><t>но, доколкото участвувате в страданията на Христа, радвайте се, та, и кога се яви Неговата слава, да се възрадвате и развеселите.
</t></v><v><n>.14</n><t>Ако ви корят за име Христово, блажени сте, защото Духът на славата и Духът Божий почива върху вас. От тяхна страна Той бива хулен, а от ваша - прославян.
</t></v><v><n>.15</n><t>Никой, прочее, от вас да не страда като убиец или крадец, или злосторник, или като посегател на чуждо;
</t></v><v><n>.16</n><t>но, ако страда като християнин, да се не срамува, а да прославя Бога за такава участ.
</t></v><v><n>.17</n><t>Защото време е да почне съдът от Божия дом; ако пък почне първом от нас, какъв ли ще е краят на ония, които се не покоряват на Божието евангелие?
</t></v><v><n>.18</n><t>И ако праведникът едвам се спасява, нечестивецът и грешникът де ще се яви?
</t></v><v><n>.19</n><t>И тъй, ония, които страдат по волята на Бога, нека предадат Нему, като на верен Създател, душите си, правейки добро.
</t></v> </ct> </ch>
<ch>1Пет<cn>-05 </cn><ct> 
        <v><n>.01</n><t>Ония, които са между вас презвитери, моля аз, съпрезвитер техен и свидетел на Христовите страдания и съучастник в славата, която има да се открие:
</t></v><v><n>.02</n><t>пасете Божието стадо, което имате, като го надзиравате не принудено, а доброволно (и богоугодно), не заради гнусна корист, но от усърдие,
</t></v><v><n>.03</n><t>и не като господарувате над причта <m>*</m> <c>(Християнската община)</c>, а като давате пример на стадото;
</t></v><v><n>.04</n><t>и кога се яви Пастиреначалникът, ще получите неувяхващия венец на славата.
</t></v><v><n>.05</n><t>Също и вие, по-младите, покорявайте се на презвитерите; а всички, като се покорявате един другиму, облечете се в смиреномъдрие, защото "Бог се противи на горделиви, а на смирени дава благодат".
</t></v><v><n>.06</n><t>И тъй, смирете се под крепката ръка Божия, за да ви въздигне, кога дойде време.
</t></v><v><n>.07</n><t>Всичките си грижи Нему възложете, защото Той се грижи за вас.
</t></v><v><n>.08</n><t>Бъдете трезвени, бъдете бодри, защото вашият противник, дяволът, като рикащ лъв обикаля и търси кого да глътне;
</t></v><v><n>.09</n><t>противостойте му с твърда вяра, като знаете, че такива също страдания сполетяват и братята ви в света.
</t></v><v><n>.10</n><t>А Бог на всяка благодат, който е призвал вас за вечната Си слава в Иисуса Христа, Сам, след кратковременното ви страдание, да ви усъвършенствува, утвърди, укрепи и направи непоколебими.
</t></v><v><n>.11</n><t>Нему слава и владичество вовеки веков. Амин.
</t></v><v><n>.12</n><t>Написах ви накратко по Силуана, верния брат, както мисля, като ви утешавам и уверявам, че това е истинска Божия благодат, в която вие стоите.
</t></v><v><n>.13</n><t>Поздравява ви избраната заедно с вас църква във Вавилон, и син ми Марко.
</t></v><v><n>.14</n><t>Поздравете се един други с целование любовно. Мир на всички ви, които сте в Христа Иисуса. Амин.
</t></v> </ct> </ch></bk>

</vol></bible>