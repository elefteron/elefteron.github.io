<?xml version="1.0" encoding="utf-8"?>
<?xml-stylesheet type="text/css" href="../bible-bg.xml.css"?>
<bible><vol n='NT'>

<bk id="NT.2tim" ><bn>ВТОРО ПОСЛАНИЕ НА СВЕТИ АПОСТОЛ ПАВЛА ДО ТИМОТЕЯ</bn>
<ch>2Тим<cn>-01</cn><ct> 
        <v><n>.01</n><t>Павел, апостол Иисус Христов по воля Божия, за възвестяване обещания живот в Христа Иисуса,
</t></v><v><n>.02</n><t>до Тимотея, възлюбено чедо: благодат, милост, мир от Бога Отца и от Христа Иисуса, Господа нашего.
</t></v><v><n>.03</n><t>Благодаря Богу, Комуто още от прародители служа с чиста съвест, задето непрестанно те споменувам в молитвите си денем и нощем,
</t></v><v><n>.04</n><t>като, при спомена за твоите сълзи, копнея да те видя, за да се изпълня с радост,
</t></v><v><n>.05</n><t>и като си спомням за твоята нелицемерна вяра, която по-рано я имаше у баба ти Лоида и майка ти Евника, а убеден съм, има я и в тебе.
</t></v><v><n>.06</n><t>Затова ти напомням да разпаляш Божия дар, който е в тебе чрез моето ръковъзлагане.
</t></v><v><n>.07</n><t>Защото Бог не ни е дал дух на боязливост, а дух на сила, любов и целомъдрие.
</t></v><v><n>.08</n><t>И тъй, не се срамувай от страданията на Господа нашего Иисуса Христа, нито от мене, Негов окованик, а стани участник в страданията за благовестието Христово по силата на Бога,
</t></v><v><n>.09</n><t>Който ни спаси и повика към свето звание, не заради нашите дела, а по Свое благоволение и благодат, дадена нам в Христа Иисуса преди вечни времена,
</t></v><v><n>.10</n><t>а открита сега с явяването на нашия Спасител Иисуса Христа, Който унищожи смъртта и извади наяве живот и нетление чрез благовестието,
</t></v><v><n>.11</n><t>за което съм поставен аз проповедник, апостол и учител на езичниците.
</t></v><v><n>.12</n><t>Затова и така страдам; ала не се срамувам, понеже зная в Кого съм повярвал и съм уверен, че Той е мощен да запази моя залог за оня ден.
</t></v><v><n>.13</n><t>Имай за образец здравите думи, които си чул от мене, с вяра и любов в Христа Иисуса.
</t></v><v><n>.14</n><t>Запази добрия залог чрез Духа Светаго, Който живее в нас.
</t></v><v><n>.15</n><t>Знаеш това, че ме изоставиха всички от Асия, между които и Фигел и Ермоген.
</t></v><v><n>.16</n><t>Господ да даде милост на дома на Онисифора, защото много пъти ме успокои и се не посрами от веригите ми,
</t></v><v><n>.17</n><t>но, като дойде в Рим, с голямо старание ме потърси и намери.
</t></v><v><n>.18</n><t>Нека Господ му даде да намери милост у Него в оня ден; а колко ми услужи той в Ефес, ти по-добре знаеш.
</t></v> </ct> </ch>
<ch>2Тим<cn>-02 </cn><ct> 
        <v><n>.01</n><t>И тъй, чедо мое, усилвай се в благодатта, която ти е дадена от Христа Иисуса,
</t></v><v><n>.02</n><t>и каквото си чул от мене при много свидетели, предай го на верни човеци, които ще са способни и други да научат.
</t></v><v><n>.03</n><t>И тъй, принасяй страданията като добър воин Иисус Христов.
</t></v><v><n>.04</n><t>Никой воин се не заплита в житейски работи; и това прави, за да угоди на военачалника.
</t></v><v><n>.05</n><t>Ако пък някой се и състезава, той не бива увенчан, щом се не състезава по правилата.
</t></v><v><n>.06</n><t>Трудещият се земеделец трябва пръв да вкуси от плодовете.
</t></v><v><n>.07</n><t>Разбирай, какво говоря; Господ да ти даде да разбираш всичко.
</t></v><v><n>.08</n><t>Помни Господа Иисуса Христа от семето Давидово, Който възкръсна от мъртвите според моето благовестие,
</t></v><v><n>.09</n><t>заради което аз страдам дори до окови, като злодеец, но словото Божие не се вързва.
</t></v><v><n>.10</n><t>Поради това всичко търпя заради избраните, та и те да получат спасение в Христа Иисуса с вечна слава.
</t></v><v><n>.11</n><t>Верни са думите: ако с Него сме умрели, с Него ще и оживеем.
</t></v><v><n>.12</n><t>Ако търпим, с Него ще и царуваме; ако се отричаме, и Той ще се отрече от нас;
</t></v><v><n>.13</n><t>ако ние сме неверни, Той остава верен, защото не може да се отрече от Себе Си.
</t></v><v><n>.14</n><t>Това напомняй на всички, като ги заклеваш пред Господа, да не влизат в препирни, които никак не ползуват, а служат за гибел на слушателите.
</t></v><v><n>.15</n><t>Залягай да се представиш пред Бога достоен, безукорен работник, който вярно преподава словото на истината.
</t></v><v><n>.16</n><t>А скверните празнодумства отбягвай, защото ония, които ги изговарят, още повече ще напреднат в нечестие,
</t></v><v><n>.17</n><t>и словото им ще се разпространява като живеница. Такива са Именей и Филит,
</t></v><v><n>.18</n><t>които отстъпиха от истината, говорейки, че възкресението е вече станало, и разрушават вярата у някои.
</t></v><v><n>.19</n><t>Но Божията твърда основа стои непоколебимо, имайки тоя печат: "позна Господ Своите"; и: "да отстъпи от неправдата всеки, който произнася името Господне".
</t></v><v><n>.20</n><t>В голяма къща има не само златни и сребърни съдове, а и дървени и глинени; и едни са за почетна употреба, а други за долна.
</t></v><v><n>.21</n><t>И тъй, ако някой се очисти от тия, той ще бъде почетен съд, осветен, приспособен за употреба на Господаря и приготвен за всяко добро дело.
</t></v><v><n>.22</n><t>Отбягвай също и младежки похоти и стреми се към правда, вяра, любов и мир с ония, които призовават Господа от чисто сърце.
</t></v><v><n>.23</n><t>А глупави и невежествени разисквания отбягвай, като знаеш, че те пораждат крамоли;
</t></v><v><n>.24</n><t>а Господният раб не бива да влиза в крамоли, но да бъде към всички кротък, поучлив и търпелив;
</t></v><v><n>.25</n><t>с кротост да наставлява противниците, та дано Бог им даде покаяние, да познаят истината
</t></v><v><n>.26</n><t>и да се освободят от примката на дявола, който ги е живи уловил, за да изпълняват волята му.
</t></v> </ct> </ch>
<ch>2Тим<cn>-03 </cn><ct> 
        <v><n>.01</n><t>И това знай, че в последните дни ще настанат усилни времена.
</t></v><v><n>.02</n><t>Защото човеците ще бъдат самолюбци, сребролюбци, самохвалци, горделиви, хулници, към родители непокорни, неблагодарни, нечестиви, недружелюбни,
</t></v><v><n>.03</n><t>непримирими, клеветници, невъздържани, неукротими, недобролюбци,
</t></v><v><n>.04</n><t>предатели, безочливи, надути, повече сластолюбци, нежели боголюбци,
</t></v><v><n>.05</n><t>които наглед имат благочестие, но от силата му са се отрекли. И от такива се отвръщай!
</t></v><v><n>.06</n><t>Към тях принадлежат ония, които се примъкват в къщите и прелъстяват женуря, претоварени с грехове и обзети от различни похоти, -
</t></v><v><n>.07</n><t>женуря, които всякога се учат и никога не могат да стигнат до познание на истината.
</t></v><v><n>.08</n><t>И както Ианий и Иамврий се противиха на Моисея, така и тия се противят на истината, понеже са човеци с извратен ум, невежи във вярата.
</t></v><v><n>.09</n><t>Ала няма да успеят повече, защото безумието им ще се открие пред всички, както се откри безумието и на ония.
</t></v><v><n>.10</n><t>А ти си последвал моето учение, живот, намерение, вяра, моето великодушие, любов, търпение,
</t></v><v><n>.11</n><t>моите гонения и страдания, що ме сполетяха в Антиохия, Икония, Листра, каквито гонения претърпях; и от всичко ме избави Господ.
</t></v><v><n>.12</n><t>Па и всички, които искат да живеят благочестиво в Христа Иисуса, ще бъдат гонени.
</t></v><v><n>.13</n><t>А лукави човеци и измамници ще напредват в злото, като заблуждават и биват заблуждавани.
</t></v><v><n>.14</n><t>Но ти пребъдвай в това, на което си научен и което ти е поверено, като знаеш, от кого си научен;
</t></v><v><n>.15</n><t>пък ти и от детинство знаеш свещените Писания, които могат да те направят мъдър за спасение чрез вярата в Христа Иисуса.
</t></v><v><n>.16</n><t>Всичкото Писание е боговдъхновено и полезно за поука, изобличаване, изправяне и назидаване в правдата,
</t></v><v><n>.17</n><t>за да бъде Божият човек съвършен и годен за всяко добро дело.
</t></v> </ct> </ch>
<ch>2Тим<cn>-04 </cn><ct> 
        <v><n>.01</n><t>И тъй, заклевам те пред Бога и Господа нашего Иисуса Христа, Който ще съди живи и мъртви, кога се яви Той и настъпи царството Му:
</t></v><v><n>.02</n><t>проповядвай словото, настоявай на време и не на време, изобличавай, запретявай, увещавай с голямо дълготърпение и поука.
</t></v><v><n>.03</n><t>Защото ще дойде време, когато човеците не ще търпят здравото учение, но, водени от своите похоти, ще си насъберат учители да им гъделичкат слуха;
</t></v><v><n>.04</n><t>те ще отвърнат слуха си от истината и към басни ще се обърнат.
</t></v><v><n>.05</n><t>Но ти във всичко бодърствувай, скърби претърпи, дело на благовестник извърши, службата си добре изпълни.
</t></v><v><n>.06</n><t>Защото аз вече ставам жертва, и времето на моето отхождане настъпи.
</t></v><v><n>.07</n><t>С добрия подвиг се подвизах, пътя свърших, вярата опазих;
</t></v><v><n>.08</n><t>прочее, очаква ме венецът на правдата, който ще ми даде в оня ден Господ, Праведният Съдия; и не само на мене, но и на всички, които са възлюбили Неговото явяване.
</t></v><v><n>.09</n><t>Побързай да дойдеш при мене скоро.
</t></v><v><n>.10</n><t>Защото Димас ме остави, понеже обикна сегашния свят, и отиде в Солун; Крискент - в Галатия, Тит - в Далмация. Само Лука е с мене.
</t></v><v><n>.11</n><t>Вземи Марка и го доведи със себе си, защото ми е нужен по службата.
</t></v><v><n>.12</n><t>Тихика изпроводих в Ефес.
</t></v><v><n>.13</n><t>Кога дойдеш, донеси фелона <m>*</m> <c>(Горна дълга, без ръкави дреха - наметало)</c>, що оставих в Троада, у Карпа, и книгите, особено кожените.
</t></v><v><n>.14</n><t>Александър ковачът много зло ми стори. Да му върне Господ според делата му!
</t></v><v><n>.15</n><t>От него пази се и ти, понеже той се възпротиви твърде много на думите ни.
</t></v><v><n>.16</n><t>При първата моя защита никого нямаше при мене: всички ме оставиха. Дано им се не вмени за грях!
</t></v><v><n>.17</n><t>Но Господ застана пред мене и ме укрепи, та чрез мене да се утвърди благовестието, и да чуят всички езичници; и аз се избавих от устата на лъва.
</t></v><v><n>.18</n><t>Господ ще ме избави и от всяко лошо нещо и ще ме запази за Своето небесно царство. Нему слава вовеки веков. Амин.
</t></v><v><n>.19</n><t>Поздрави Прискила и Акила и Онисифоровия дом.
</t></v><v><n>.20</n><t>Ераст остана в Коринт. Трофима пък оставих болен в Милит.
</t></v><v><n>.21</n><t>Побързай да дойдеш преди зимата. Поздравяват те Евул, Пуд, Лин, Клавдия и всички братя.
</t></v><v><n>.22</n><t>Господ Иисус Христос да е с твоя дух. Благодатта да бъде с вас. Амин.
</t></v> </ct> </ch></bk>

</vol></bible>